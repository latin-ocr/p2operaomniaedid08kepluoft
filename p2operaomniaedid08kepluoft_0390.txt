936 Vita J oannis Kepleri.

aliorum ope uteretur et plerumque aut amicos, aut filiam Margaretham episto-
larum advocaret interpretes et scriptores, rariores epistolae aut in rebus ne-
cessariis aut si gravius quid accideret, ad matrem a filio sunt missae.

Quanto autem studio Joannes matri consuluerit, cum funestissima illa
implicita esset causa capitali, pag. 361 SS. ex monumentorum fide et auctori-
tate pluribus enarravimus, eundemque promtissime animo omnia deseruisse,
ut, fratre et sorore ex parte dissentientibus et invitis, filii pietate matrem de-
fenderet, ejusque contentionem unicam fere causam fuisse, cur tormenta aut
rogum mater effugeret, cx iisdem clarissime apparet monumentis,

De Kepleri cum fratre, sorore, sororis marito consuetudine post matris
causam illam capitalem, nihil certi traditum est: hoc sane maxime mirum,
quod Joanni eum Bindero pastore, sororis conjuge, commercium esset nullum.
Quamvis enim et ipse eum viseret cum in patria esset matrem in eausa ca·-
pitali defensurus (1621), et filium quoque Ludovicum‚ qui ab anno 1626.
usque ad annum 1629. studiorum eausa versatus est Tubingae‚ admoneret,
ut adiret amitam, quae plus semel aliqua pecunia eum adjuvit, tamen de
Kepleri propiore cum Bindero societate ct commercio nihil compertum habemus.

Brevi postquam Keplerus Gratium vocatus (1594) et doctrinae ampli-
tudine et maxima animi jucunditate permultos comparavit et amicos et fau-
tores, varia animum ejus matrimonii consilia subierunt. Post multa igitur
impedimenta multasque moras viduam sibi despondit Barbaram dc Miihleck,
cujus propinqui diu prohibebant, ne mulier patricia eum plebejo homine iniret
matrimonium. Quorum ut patricios spiritus impleret, Stuttgartiam (1596)
profectus id potissimum egisse videtur, ut gentis suae nobilitatem, diuturnitate
temporum neglectam, depromeret. Quam ad rem quae pertinent, jam supra
(p. 691) retulimus, quamquam etiam multa desunt, quibus plana res et aperta
reddatur. Consecutus utique est id quod voluit Keplerus et nuptiae Gratii
die 27. Aprilis 1597 sactae sunt. In matrimonium attulit Kepleri uxor et
fortunam satis opulentam, cujus agri erant maxima pars, et Reginam filiam,
ex priore matrimonio genitam, cujus educationi ipse consuluit amantissime.
Cujus matrimonii primos annos exegerunt felicissimos, eum conjunx et forma
et aetate florens viginti tres annos nata (duos ante Keplerum habuit maritOS,
quorum alter paucis post factas nuptias annis decessit, alter homo nequam
fuisse videtur, ut mox fieret divortium) jucundissimam ei redderet vitam prae-
sentem et futuram sperarent liberam et ab inopiae curis vacuam.

Sed brevi post dies laetissimos secuti sunt tristiores. Cum enim Ferdi-
nandus Archidux, qui postea factus est imperator, Styriae imperium suscepisset,
primum hoc sibi faciendum putavit, ut Lutheranac fidei in Styria longe late-
que diffusae et disseminatae opiniones in terris suis haereditariis opprimeret
easque ad exstinguendas et plane delendas Lutheranos et magistros et sacer-
dotes ejicere optimum ratus est. Et initio quidem Keplerus intactus et in-
violatus Gratii remanere posse visus est (cfr. p. 701 s.). Haud ita longe post-
ea vero res Kepleri in pejus versae sunt. Consiliarii forte Ferdinandi (Je-
suitae) prius spem aliquam habebant, eum ad catholicam fidem esse transi-
turum. Quod cum ab homine fidei suae tenacissimo non impetrassent, ipsi
quoque eadem, quae paulo ante ceteris ers provinciae magistratibus, qui fidem
Lutheranam profiterentur, poena imposita est asperrima, ut patriam vix partam
derelinqueret. Aliam certe causam mutatae Archiducis gratiae nullam animo
capere possumus. Primum igitur Keplerus in Wiirttembergia et auxilium et
consilium quaesivit, cum apud Tubingenses suos magistros tam gratam esse

