982 Vita Joannis Kepha-i.

Ex Miillcri epistolis initium tantum literarum anno 1608. scriptarum ad-
jiciamus: „Admodum lactatus sum, mi amantissime Keplere, visis tuis et
perceptis literis, quae auro mihi quovis cariores suere. Officii mei suisset,
te crebrioribus literis interpellare, sed multitudine officiorum obstrictus id
neglexi.“ r

Brevibus quoque ipsius Kepleri adjutores enumeramus, Ursinum‚
Odontium‚ Gringalletum, qni postea quoque quamquam a magistro
procul absentes continua amicitia ei dediti erant, quod ex magna epistolarum
frequentia apparet.

Ex eo deinde literarum commercio, quod Keplero ab anno 1604. usque
ad a. 1608. intererat cum Kaut'burnensi medico Joanne Geor-gio Breng-
gero, optime est intelligendum, quantum ipse aliorum opera et merita aesti—
maverit, quam promtissimum animum aliorum obtulerit institutioni. Agitur
autem in epistolis de Kepleri Optice. Astronomus enim a medico de variis
rebus ad medicinam pertinentibus edocetur, neque quid ille contra certas dixerit
optices rationes respuit, sed aut se ad defensionem parat, aut ad erroris pro—
fessionem descendit. Procedente literarum commercio, magis magisque astro-
nomus perspicit, quam benc mathematicam medicus sciat, quin eo progressus
est, ut sunm de Marte opus ante ipsam editionem ab illo perlectum se voluisse
scriberet. „Nihil enim dubito, te multa moturum, qua es ingenii dexteritate,
ad quae respondens ego clariorem textum sim facturus ..... Tuam censuram
ante excusionem operis aliquo sumtu redimerem. Nam quam in tuo stylo
mirificam perspicuitatem exosculor, ea mihi et naturali vitio et materiae in-
solentia deerit.“ Posteriore quoque epistola Keplerus eadem optavit: „utinam
ex eo, quo feriatos dies egerunt praela Voegelini (typographi), tu commen-
tarios habuisses, sic enim lucidiores prodituros esse spero.“

Keplerum ad Nicolaum Vickeniu m „S. C. Maj. [λψίῑθι-ιιη]ἐς epistolas
et dedisse et ab eo accepisse, jam supra dictum est et hoc loco unum hoc adde-
mus, Keplernm semper aut si de variis rebus astronomicis quaereret Vickenius aut
de astrologia dubitaret, libentissime et partim, ut solebat, diligentissime respon-
disse, quam ob rem nonnunquam ab amico laboris praemia data sunt. (Vicke-
nius anno 1611. ex Wolfenbuttelia „ut animum meum tibi benevolum ex parte
tantum declarai·em“, duos linteorum Silesiacorum fasciculos misit et brevi se
plures missurum esse pollicitus est.) Quamvis autem ipse ex viri nt videtur
potentissimi et locupletissimi consuetudine et amicitia permulta speraret eaque
jure posset sperare, tamen ad hoc nunqnam descendit, ut illius nimio astro-
logicarum nugarum studio diligentius respondendo indulgeret (v. Ι. p. 364).

Quam promto animo Keplerus adolescentes quoque, quorum studium
nosset, et re et consulendo adjuverit, testes sunt epistolae ad Hatenrefferum
minorem (Samuelem) theologi filium scriptae. Qui jam ex Gratio, quo cum
Nobilis filio custos rectorque venerat, Keplerum per literas adierat, Pragaene
ipso adjutore simile munus habere posset, sed brevi post Tubingam rediit,
ibi Macstlinianas de mathematice et astronomia scholas frequentatum. Inde
missis Maestlini thesibus, quas in sutura disputatione defensurus esset, a Kep-
lero auxilium et consilium petiit. Qui, quamvis ipsi persuasum esset, theses,
quin totam ipsam dissertationem (De motibus planetarum) a Maestlino composi-
tam esse, tamen comiter ex parte quidem Samuelem primum operis auctorem
habet: „perspecto ingenio tuo (uam fidem praefationis tuae secutus theses te
inter et Maestlinum ex aequo partior) cupio tua familiaritate uti. Ac si mihi
satis perspectus est juvenum ardor, non alia tibi vota esse puto: de parente

 

