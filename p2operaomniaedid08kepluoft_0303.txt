1617'. 849

brevitate, quam tua mihi praeit epistola, ut rebus necessariis et tempori con-
sulatur.

Prima-Ephemeris nondum est excusa, quae est de anno 1617. currente.
Praemittitur dedicatio S. C. Μ’ὶ, 111 qua indicatur, quid restet laboris, ut
astronomiae restauratio, a Tychone Brahe incepta, absolvatur. Succedit ex-
plicatio fundamentorum calculi, in qua ostenditur, quibus in punctis calculi
astronomici a Tychone discedam3 coelum an Terra moveatur, hoc loco non
quaeritur, utriusque quidem sententiae pro re nata fit mentio semel atque
iterum, sed ea tantum historica vel hypothetica, non assertiva. Hic jam duae
paginae sunt excusae. In fine examinatur dogma Dav. Fabricii, astronomi
Frisii, de ampliatione diametri Lunae in eclipsibus luminarium, et hac occa-
sione respondetur ad alia quaedam objecta ejus, praesertim quod mihi ex—
probravit, me non vidisse Mercurium in Sole, sed maculam. Ultima ejus ob-
Jectio fuit de motu Terrae, quem ille rejicit dictis scripturae, et me subsan-
nat, quod miser Josuas cogatur nunc demum discere, non Solem, sed Terram
stetisse. Hic ego non quidem dissimulo, me motum Terrae defendere, quem
sensu philosophico et Jocose appello Cor et Animam meam, et sine responso
ablego ipsum, asserens, indignum esse, his argumentis cum astronomo con-
tendere, quod propter delusionem usurpatam ne theologum quidem deceat.
Et quia per ferias natalitias forte nibil excudetur, possem interim a D. Tua
Nobilissima moneri, an hic quid sit mutandum. Alterum caput feci explica-
tionem novae formae Ephemeridum, estque loco instructionis in aliis Ephe-
meridibus usitatae3 in hac parte prolixe disputo contra morem addendi horas
et minuta ad unumquemlibet aspectum Lunae cum planeta, et hac occasione
dico aliqua contra doctrinam electionum, modeste tamen et cum exceptione
naturalium, ut in medicina etc.

Ephemeris quaelibet habet paginas 4, prima sere impletur descriptione
eclipsium. Ephemeris anni 1617. habet A, B, C, D, et spero brevi absolven-
dam. premerida anni 1618. hahes jam, ea absolvitur paginis E, F, G, H.
Ultra nondum est progressum. ‚Jam accingam me ad Ephemerida anni 1619,
quae habebit Ι, Κ, L, Μ. Et absolutis tabulis, quae interim surgunt, scribam
si vixero alias consequentes usque ad annos 50 futuros, addam et 37 annorum
exactorum, sed breviores, et adjungam observationes meteorologicas ad dies
singulos per 23 annos, et si fieri poterit sique per haeredes Brahei licuerit,
apponam etiam observationes coelestes.

Sunt autem mihi de Ephemeride anni 1618. 111 promtu 400 exemplaria,
sed habeo Francoforti et Noribergae jam distributa. Augustae habet Willerius
ad 20, quae posset in Italiam mittere, praeterea nullus mittet.. (nil sequitur.)

Quae respondit Mingonius ad has Kepleri literas, ea referenda sunt ad annum
sequentem. Interim Keplerus planetarum motuum vestigia persequebatur, quamvis multis
circumventus turbis (mortuae filiae, mater in inquisitione); Mss. Pulkoviensia longio-
rem exhibent disquisitionem motuum Mercurii (Octobri), „ex qua duae Ephemerides
sunt computata0“.

Privignae mors et matris res forensis impulerunt Keplerum, ut in Wiirttem-
bergiam proficisceretur. Refert ipse Wack hero de hoc itinere: impulerunt me
generi mei literae, quibus mihi mortem uxoris acerbissimam sibi liberisque tribus
communibus nunciavit, per omnia sacra obtestans, ut filiam sibi meam, annos
jam 15 habentem, ad breve tempus concederem. Sic igitur Octobri mense
cum filia profectus sum adverso Danubio (15. Oct. Passavii observavit statum

Opera Kepleri vm. 55

