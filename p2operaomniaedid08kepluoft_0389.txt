De Kepleri familia. 935

manni, qui in Eltingae pago prope Leobergae urbem sito cauponam idem et
praefecturam habuit. Praesertim conjugis dote adjutus Henricus Leobergae
et domum et agros sibi paravisse videtur, quos mortuo marito et mater ipsa
coluit et liberos quoque (Margaretham, Joannem, Henricum, Christophorum)
jam inde a pueris agriculturae assuefecit. Pater enim, cujus animum paternae
opulentiae paternaeque in Wilae urbe auctoritatis memoria subiret, cum neque
Wilae, qua rin urbe matrimonio inito aliquantum temporis habitavit, neque po-·
stea Leobergae, neque Elmeudingae, quo facta maj0re fortunae jactura ex
Leoberga familiam transtulerat, in suarum rerum angustiis et exiguitate ac-
quiescere posset, primum c. a. 1574 Hispanorum et Austriacorum castra se-
cutus est. Postquam autem a. 1579 domum revertit, adeo uon sorte sua et
rebus domesticis contentus erat, ut sub annum 1589 iterum patriam relin-
queret sine reditu. Cujus de fortuna posteriore ex variis tabulis gentiliciis‚
quae nobis aditae sunt, nihil compertum est. Hanc paternam vagae liberioris-
que vitae cupidinem Henricus filius (natus 1573) a patre accepisse videtur,
et quid Keplerus ipse de fratris vita et fortuna dixerit, jam supra (p. 828)
retulimus. (Hunc Henricum reliquisse duas filiolas, quibus Joannes noster
quantum potuit auxilium ferebat, in historia „judicii matris“ dictum est.)
Contra Christophori fratris natura ex omnium, quos de eo habemus, nuncio-
rum consensu a patre, fratre alienissima. Bractearii enim' artificium doctus
cum diutius per Germaniam migrasset et in Wiirttembergico quoque exercitu
militasset, Leobergae, ut eandem exerceret artem, consedit ibique vexillario-
rum magister factus est. Margaretha deinde soror (nata a. 1584), quae domi
manebat usque ad a. 1608, a matre honestissime educata esse videtur. Qua-
cum Joannes commercia habuit fraterna eademque, cum jam adultae condi-
tionem frater quaereret honestam, eodem anno matrimonio juncta est cum
Georgio Bindero, Heumaden vici pastore, cujus permultos annos matrimonium
tenuit felicissimum. Alios denique Kepleri fratres tres invenimus mature de-
functos: Sedaldum (nat. 1576), Joannem Fridericum (u. 1579) et Bernhar-
dum (n. 1589). ——

Matris suae mores Joannes ipse hisce verbis describit: „Femina mori-
bus aspera, contentiosa, inquietissimo ingenio, quo totum turbat municipium
suum sibique auctor est miseriae deplorandae. (v. s. p. 361.)

In rustici filia XVI. seculo aliam ingenii conditionem et institutionem
infuisse, quam quac ad res domesticas, opera rustica aut ad ea, quae cau-
ponae rusticanae sunt, 'negotia necessaria est, quis credat? Liberos itaque, ut
jam supra dictum est, agriculturae assuefecit, ceteris in rebus naturam non
morata. Joannes quoque, quamvis corpore esset invalido, saepissime morbis
vexato, quoad imbecillibus viribus fieri potuit, opus fecit in agris. Nec tamen ’
a matre prohibitus est, quin Elmendingae et Leobergae in ludum literarium
iret ibique aut a grammatico aut a pastore singulare pueri ingenium cogni—
tum esse videtur, eundem enim puerum primo eum, qui discendi latini ser-
monis causa est, ludum frequentasse, postea in scholis, quae Wtirttember-
gica in civitate adolescentium ad sacerdotia erudiendorum causa monasterio-
rum in locum constitutae erant, publice institutum et ad academiam prae-
paratum esse videmus, in quam promotus anno 1589. ibi quoque partim in
seminario Tubingensi publica pecunia sustentatus, partim patriae urbis annuis
beneficiis adjutus est. Studiosus Joannes aut ipse per se, aut per literas
· cum matre, fratre, sorore commercia habuit eosque maxima caritate dilexit.
Sed cum mater, ipsa legendi, scribendi ignara, in legendis, scribendis epistolis

