1608. 1609. 781

operatione mea, aut aberraturum longissime ab observatis. Quid? Tu parum
referre putas ad orbis annui aequationes, prolongentur distantiae Martis a Sole
circa medias longitudines an decurtentur‘? Aut ubi ego decurto, tu malis pro-
longare? O te miserum! Quam parum memor es eorum, quae olim ipse ex-
pertus inque literis ad me prolixe datis testatus 65.

Jam Keplerus, propius inspectis Fabricii literis, non plane vana et irrita. illum
produxisse, sed consentire illa quadamtenus cum sua hypothesi, agnoscit, haec vero
objicit: Traducet'tua hypothesis ad se lectores et philosophos, dabit effugia
hostibus physicae coelestis, patronis inscitiae, architectis solidorum orbium,
mechanicis crassis, quibus se redimant e vinculis demonstrationum mearum
physicarum inque libertatem Deos fabricandi se recipient. Redibitur ad in·-
telligentias duaeque collocabuntur ad duos circulos circa centrum, quibus effi-
ciatur isthaec libratio. Neque tamen sine molestia illam adolescere patiar.
Fateberis, te postquam audivisti de via Martis ovali coepisse cogitare de libra-
tionibus ....... Ex hypothesi igitur mea tuam efformasti. Me nuda duxit
natura, nullis instructa vestibus hypothesium, tu ex aliquibus ejus membris,
quae tibi a me monstrata minus laudabilia videbantur, occasionem cepisti,
peregrinam illi vestem induendi, quo minus agnosceretur sincere, quin potius
lectores inter membra et vestem hanc tuam uon distinguerent, corpus dicerent,
quod Fabriciana vestis est, denique ut novo ornatu placeret delicatis, nudi-
tatem fastidientibus, imo vero ut pro natura, generosissima puella, substitue-
retur spuria tua meretricio ornatu et moribus ad voluptatem comparatis, non
ad ingenuitatem, hoc est, Fabricio interprete, ut arti consuleretur non alie-
natis philosophis. Sic igitur ipsa inventionis series arguit, peregrinam esse
tuam hypothesin, non naturalem.

Fabricius respondit d. 22. Martii 1509: ..... Vellem me aliquid in com-
mune adferre posse, quod vero quam sit parum, id sentio et libenter agnosco. Videris
mihi nescio quam invidi et minus liberalis animi notam innuere velle, quasi meas ob-
servationes tibi communicare nolim. Nego. Egone te in nonnullis aemulum non fer-
rem aut quidquam celarem, quem in omnibus ut praeceptorem veneror, ut Apollinem
ipsum in rebus dubiis consulo, cujus opera et consilio hactenus proficio? Quod meam
hypothesin attinet, mirum quam me tua festivitate recreaveris et judicio tuo confir-
maveris. Candorem tuum amo et laudo, et ut tu innuis, ex tuis primum profeci etc.
In prioribus literis (1605) Keplerus quaerenti Fabricio explicaverat sententiam suam
de argumento Tychonis contra motum Terrae3 ad eandem quaestionem redit in iisdem
literis, quas modo excerpsimus (cfr, vol. III. p, 458, 462). Quae ibidem Fabricio
respondit de aequinoctiorum praecessione, leguntur vol. ΙΙΙ. p. 506, sic literae Kep-
leri ad filium Fabricii, eodem datae die quo ad patrem scripsit, p. 452.

Herw artus praeter chronologicas quaestiones (IV, 478 55.) Keplero aliud im-
posuit negotium, mere arithmeticum. Conscripserat „Tabulas arithmeticas“ easque ad
typum praeparavit. Keplero misit d. 13. Sept. „pagiuam“, exhibentem specimen opera-
tionis arithmeticae, petens: „Er welle hieruber sein Bedencken vnd Gutachten samt
was Im dabei oder daruber zu Gemuth gehet, mir zuschreibenf* Quae Keplerus ad
hanc et posteriores epistolas (d. d. 5. Nov. ⁶2. et 5. Dec.) responderit, leguntur vol. IV,
p. 527 ss.; datae sunt Kepleri literae d. 18. Oct. et 12. Decembris anni 1008.

1609. Edita sunt hoc anno: Astronomia nova seu commentaria cle motibus
stellae Martis, Responsio ad Roszinum, et Phaenomenon singulare seu Mercurius in
Sole. Epistola dedicatoria „Commentariorum“ (ad Rudolphum Imperatorem) data est
4. Cal. Aprilis, illa „Responsionis“ (ad J. G. Godelmann, consiliarium et legatum elec-

