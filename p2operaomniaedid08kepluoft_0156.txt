702 Vita Joannis Kepleri.

citiis hausi, hanc amplector, simulare non didici, seria in religione tracto, non
ludicra, quare et serio de religionis exercitio, sacramentorum usu satago. Quid
autem? Ejecti sunt hisce provinciis, quibus· internunciis hactenus cum Deo
egi, quibus aliis agere possem cuin Deo, ii non admittuntur. Ad haec salario
vivo pro conditione loci perquam tenui, spes erat auctionis in posterum: quis
augebit? Proceribus ademti sunt omnes, qui religionem, qui artes magis
necessarias tractabant3 solus superest mathematicus, quo carere omnium facil·-
lime posse persuasum habent. In tanta exacerbatione, tot bonorum virorum
exiliis, qua fronte otiosis meis speculationibus amplius quidpiam petiero? Ita-
que si languent mea studia, si conatus intercidunt, si exoptatissima M. Tuae
promtitudine ad promovendas meas observationes et conficienda instrumenta
in praesentia uti neque0, habitationis sc. incertus: culpam omnem in religionis,
in familiae curam conferes.

Ilis turbis, quae per annum sequentem durabant, Keplerus non impeditus astro-
nomiam excoluit, observationes astronomicas continuavit et epistolis ad amicos et fau-
tores datis acceptisque solatium petiit in sollicitudine, quam attulerunt res desperatae
Styriacorum, Lutheri fidei addictorum. Calendaria quae edidit in annos 1598 et 1599
exhibuimus vol. Ι. Epistola dedicatoria Calendarii posterioris ad „Styriae provincia-
les“ data est die l. Septembris medias inter turbas, quas descripsit Maestlino. In—
quirit Keplerus, quod anno priore inceperat, in quantum fidendum sit astrologicis
praedictionibus, aegre fert incertitudinem astronomiae in constituendis eclipsium tem-
poribus et ut munus astrologi rite absolvat, e constellationibus planetarum ver’isimilia
deducit de statu futuro exterorum, quasi res in Styria plane placatae existerent.
Maestlino refert (9. Dec.) se excusans: Multa suut in Prognostico meo, quae
aut excusanda suut diligenter, aut meae nocebunt existimationi apud te.
Summa haec est: scribo ego non vulgo, neque doctis (nisi paucissimis), sed
nobilibus et praelatis, qui scientiam aliquam sibi arrogant rerum, quas nes-—
ciunt. Ultra 400 vel 600 exemplaria non distrahuntur, nullum extra limites
harum provinciarum effertur. Itaque milii vel nostro astrologorum coetui a
promiscuo vulgo, a doctis per Germaniam non est metuendum. Id ulium ago,
ut veritatem ego (cujus assertor sum promtus semper, non semper idoneus)
ad meum commodum vertam. ln onmibus prognosticis id ago, ut de promtis
sententiis, quae mihi verae videntur, gustum aliquem jucunditatis et maj0-
statis naturae praebeam illis meis lectoribus, si sorte per hoc excitentur ad
me tanto majori salario alendum. -

Disquisitiones, quas aimo 1:397 instigante Herwarto inceperat, hoc anno Kep-
lerus continuavit, multum consumsit temporis in computanda conjunctione Veneris et
Mercurii anno 9. p. Ch„ ad Lucani locum pertinente, explicat modum observandi
stellam polarem et cui inserviat haec observatio graviori scopo (v. s.), recenset ob-
servationes suas mense Septembri habitas (16. Dec). Prius (Aprili mense) longiori-
bus literis ad Herwartum (latis egerat 1) de libella nautica et natura magnetis ibique
refert, se ante biennium Monachium transiisse et in bibliotheca globum Apiani in-
spexisse etc. (ΙΙ. 812). 2) Prodromum suum, refert, id esse quod verbum significet;
secuturas dissertationes cosmoyraphzsscas de universitate, de mobilibus, de ylobis, de
relatione coeli et Terrae. Ad cosmographiam multum interesse scribit, scire num
verum sit, quod Copernicus doceat, orbem Terrae habere se instar puncti ad amplitu-
dinem fixarum‘? Proponit Herwarto experimenta, quibus hoc dubium tolli posse cen-
seat (cfr. 1. 63). 3³³») Comparat ea, quae Ursus, Tycho, Lansbergius, Roeslinus et
Maginus de mundi ratione. proposuerant et concludit: „hypotheses non novae sunt,
sed forma nova, mixtae sc. sunt ex antiquis et novis Cope1=nici.“ Res suas familiares

