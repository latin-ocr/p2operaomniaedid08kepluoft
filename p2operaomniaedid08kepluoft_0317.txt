1618. 863

te in colloquio subsecuto valde scrupulose quaerere, neque tamen quicquam
accusare. Repetam igitur: curn in libello Chemnitii exstet integrum caput,
adhortans ut verba Christi institutoria scrupulosissime et concisissime per om—
nes apices consideremus: idem ego quoque faciendum ratus, diligenter notavi,
Christum in coena non dicere continua oratione „edite corpus meum“, nec
„panis est corpus meum“; sed cum prius porrexisset panem et seorsim jus-
sisset, „accipite‚ edite“‚ tum demum et rursum sejunctim pronunciavit, „hoc
est corpus meum“ ³⁶); et id observavit religiose Paulus, „panem quem frangi-
mus, est communio corporis, poculum benedictum, cui benedicimus, communio
sanguinis est“. Haec igitur non est scrupulositas mathematica sed origine
Chemnitiana, exemplo Paulina, usu vulgaris theologorum Augustanae confes·-
sionis, qui ex hoc loco argumentantur contra pontificios: panis coenae, quam-
vis consecretur, si tamen non edatur ex praecepto Christi, non est sic corpus
Christi. Imo Hunnius adhuc scrupulosius loquitur, negat corpus Christi manu
ministri ferri de loco in locum, sed dum panis inseritur in os communicantis
(hoc est edere), Christus ipse citra loci rationem praesens exhibet una (hoc
est communio) corpus suum. Dicimur igitur edere corpus domini, quia si
panis iste ex praecepto Christi editur, certo et realiter est communio corporis
ejus. Haec erant, quae tunc R. Digu. Tuae suspicionem moverant, quae
certe non in meo cerebro nata, sed ex theologorum nostratium scriptis, sinon
de verbo ad verbum hausta, saltem occasionaliter derivata sunt, curiositas
ipsa mea non est. Quanquam non memini te aperte quid reprehendere.
Sed jam concludam. In negotio S. Coenae spero vos nihil habituros,
quod in me deside1·etis·³÷÷÷); in articulis ceteris omnibus acquiesco Augustanae
confessioni et Formulae Concordiae3 in solo articulo de generali praesentia
carnis non possum damnare illos, qui loquuntur cum patribus supra citatis,
ipseque adeo illis phrasibus utor3 si hoc licet excipere, paratus sum sub-
scribere Concordiae ut laicus et qui fateatur, se hinc inde haesitare circa con-
structionem et relativa vocabula non liquidae relationis. Jam theologi suam
conscientiam super functione sua, a Christo sibi commissa, dispensandi illius
mysteria, examinent, an jure et ex voluntate Christi me arcere velint a S.
Coena. Et quia R. Dign. Tua Tubingae mihi dixit, negotium esse plurium,
rogavitque an patiar, id cum illis communicari, spem igitur fecit mihi ad-
vocationis apud theologicam facultatem ct consistoriumffffi), illa spe fretus
ego adhuc insto submisse apud R. Dign. Tuam rogoque ut in sacro negotio
propter Christum, cujus corporis membrum uti me esse spero, ita et ab aliis
ejus membris haberi cupio, uti hoc patrocinium meum in se suscipiat mihi-
que responsionem impetret, non quae evagetur aliaque crimina cumulet (nam
si qua erunt, possunt mihi objici ante definitivam sententiam egoque aut
diluam aut deprecabor probata et agnita), sed quac hisce a me confessis et
suppositis (in sensu quem verba ferunt et non in alio detorto sumtis) inni-
tatur-1⁴). Rogo iterum propter Christum, ut hanc meam exceptionem aequis
censeatis oculis, neque superbiam interpretemini eontra praeceptores, aut
contumaciam contra monitores, aut pertinaciam in errore etiam agnito: cum
manifestum sit ex hac mea denunciatione sive promissione, rem agi longe

*) Hafenrefferi marginale: Stulte, quodnam hoc est corpus Christi?
²¹⁴2) Hafenrefferus: Maxime desideramus. Si enim generalis omnipraesentia nulla est,
nulla quoque in coena.
***) Hafenrefferus: Erranti pertinaciter nunquam sum Advocatus.
†) Hafenrefferus: Si intelligeret: Verbum Caro factum est, nihil pateretur torturae.

