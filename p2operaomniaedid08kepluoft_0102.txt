648 Summarium Historiae Astronomiae seculo XVI.

Copernico statuere velimus, Terram annuatim convolvi, quod adhue longe majore pro-
batione indiget, imo id ita se nequaquam habere, suo Zoco luculenter ostendemus.
Quod affixarum stellarum orbem Copernici imitatione adeo vastis interstitiis ultra
Saturni sphaeram removet, ut spatium illud, quod est a Sole ad nos, ejus respectu
insensibile evadat, non antea ita se habere persuadebit, quam Solem in centro uni-
versi re vera quiescentem Terramque circa hunc anniversarie convolvi evicerit. Et
si nihil aliud absurditatem in hac Copernicaea revolutionum mundanarum dispositione
detegeret, id utique sufficeret, quod adeo immensum spatium intra Saturnum et fir-
mamentum stellarum prorsus sideribus vacuum nullique usui destinatum admitteret.

Maestlinus locum stellae computat adhibens quatuor fixas (5. et 8. Cassiopeae,
8. Cephei, 20. Ursae majoris, ordine Copernicano, secundum denominationem Brahei:
genu et lucidam in cathedra Cassiopeae, sinistrum brachium Cephei et lucidam in
pede Ursae), quarum longitudines et latitudines ex Copernici catalogo desumsit, inde-
que deprehendit stellae long. 00 35¹ ὃ, lat. 540 bor. Hoc probans Tycho, adhibitis
locis et latitudinibus fixarum ab ipso constitutis, locum stellae ex observationibus
Maestlini invenit 7⁰ δ’ 8” ὃ), lat. 530 39¹, dum ipsius observationes exhibent 6⁰ 54⁴ Ἡ
et lat. 530 45¹.

Libellum Maestlini de cometa anni 1577 paucis diximus vol. Ι. p. 188, quae
his supplemus. Tycho iterum laudans Maestlini in observando subtilitatem his ratio-
nem ejus describit: „Observationes suas, destitutus omni instrumentorum copia, ite-
rum per filum tantum perfecit ad oculum applicatum, quod dirigit ad 4 diversas stellas
hac ratione, ut sidus observandum in binas incidat rectas, ab illis stellis transversim
ductas. Nimis autem securus fuit in constituendis fixarum longitudinibus latitudini-
busque partim c Prutenicis deductis, ita ut error in quibusdam integrum gradum ex-
cedat eoque minus accurate locus cometae constitui potuerit. Eo magis mirandum
est, Maestlinum tam parum a veritate aberrasse in eruendis cometae apparentiis.
Locum intersectionis circuli cometae cum ecliptica ponit in ⁴210 φ, angulum obliquationis
maximae statuit 280 28‘. E Copernici hypothesibus investigat orbem quendam circa
sphaeram Veneris, qui latitudinibus ejus praeest, cujus commutatio diurna sit 1⁰ 21¹
cujusque ductu cometam in consequentia signorum convolutum esse affirmat. Quum
autem hic solus orbis apparentiis cometae in longitudinem non sufficiat, addit circel-
lum plano primi orbis ad angulos rectos incumbentem, in cujus diametro librationis
quodam motu cometa reciprocetur ct progressum in orbe majori nunc inhibeat nunc
acceleret, semidiametrum orbis deferentis aequalem assumit semidiametro orbis Veneris
partium 8420, qualium semid. orbis terreni annui est 100003 semidiametro circelli
tribuit 7⁰ 153 eccentricitatem orbis ponit earundem partium 246.“ —— Reponit Maest-
linus cometam in altissimo aethere, aliorum autem innixus auctoritate non negat, prio-
rum temporum cometas sublunares exstitisse, „ab exhalationum materia sursum rapta
et inflammata initium duxisse, vago incertoque motu discurrisse.“ Caudam cometae
non directe in oppositas Soli partes, sed inde evidenti intervallo declinasse, sicut
Tycho vult, non strictis verbis Maestlinus contendit, sed tale quid voluisse, colligere
licet ex delineatione opusculo praefixa.

Huic Tychonis enarrationi summae scripti Maestliniani haec addimus. Scite
refert Maestlinus aliorum observationes, quae ipsi innotuerunt, eorumque errores
refutat. De loco, ortu et natura cometae ingenue fatetur se nil certi pronunciare
posse, Aristotelicorum vero auctoritatem, qui coelum nullis mutationibus obnoxium
esse contendant, omnes cometas sub Lunam in aerem Terrae detrudant illosque so-
boles Terrae effingant, modeste quidem sed firmiter, accersitis priorum de cometis
relationibus, rejicit. Verum cometae motum et distantiam a Terra inquirens dicit:
„cum indefessa meditatione usitatarum hypothesium omnes sphaeras pertractarem et

