858 vita J oannis Kepleri.

aeger! Sed hoc unico solatio hunc omnem (dolorem) tempero, si omni subtilitate tua
chronologica hujus veritatis aetatem mihi explices: „Et Verbum caro factum est.“ Si
amas me, si amasti unquam, obliviscere (quos in hac postrema epistola tua induisti)
affectuum tuorum et tenta rem, tria verba sunt: 1. verbum, 2. caro, 3. factum3 aut
stultus et amens ego sum, aut tu deprehendes, quam stulti, amentes et furentes
simus in divinis mysteriis nostra stultitiae ratione scrutandis. Sed tantum sufficiat
de prima tua Harmonia ἀναρμοστοτατῳ.

De altera Astronomica Harmonia transmissos titulos distribui et typographo,
ut valvis appendat, monitor fui, spero opus bonis omnibus et utile et mirandum futu-
rum. Tu iuterim sis memor, quod per Christum et salutem tuam te oro, Christianae
meae distinctionis inter mathematicum et te theologum, qui titulus in neminem, nisi
verbi coelestis discipulum quadrare potest. Ad Harmoniam denique Evangeliorum
quod attinet, memini, me illam vidisse et teipso monstratore praecipua delibasse3
suasor quoque esse pergo, ut et usui lucique publicae concedas. Illam vero com-
municationem ego quomodo promovere possim, non video, Auctor equidem in multo
splendidiore lucis coruscatione versatur, quam ego silicernium. Et vino vendibili
nihil opus est suspensa hedera! Faxo tamen ut vel ad Herenalsenses, vel ad nostros
eo profecturos scribam3 opus artificem satis superque commendabit. Tu noli dormi-
tare, sed quae in utilitatem publicam elaborata habes, communica3 benedictio futura
hoc est locupletior. Sic vale vir, animo meo longe carissime, et excussum tibi credito
metum, qui me in offendendo amico salutis causa retardet. Legi etiam admonitionem
domesticam de Coena Domini (v. s. p. 124 ss), in qua non probo, quae de signis
panis et vini, non tuam esse additionem, manu tua adsignasti. Nam superioribus et
salvatoris verbis contrariantur. Vale et percutientem amicum amare perge. Signatum
Tubing. 17. Februarii 1619.

Inscriptio: Nobili, Clarissimo et praestantissimo
Viro, Domino Johanni Keplero, 8²⁶ (3Μ Majestatis
nec non statuum superioris Austriae Mathematico
nobilissimo, Domino Amico et iu Christo Fratri charis-
simo reddantur. Lintz,

Keplerus Hafeureffero S. P. D.

Dignissime D. Cancellarie, Reverende et Clarissime Vir, Praeceptor et
Fautor colendissime. Literas D. Tuae a M. Wagnero accepi, ad quas respon-
derem nec ne, certarunt inter se modestia et pudor: illa parcendum eminen-
tissimo viro, parcendum existimationi meae, ne dicax videar, istc excusanda
dictitabat, quae secus quam a me profecta sunt fuerint accepta, Vicit mode-
stiae pudorem dolor ex pudore oriturus, si Virum benevolentissimum mihi in
sinistra de meis dictis factisque opinione relinquerem, a quo damnari, id vere
perire est. Obsecro, blando vultus lumine epistolam hanc irradies, ut eo
sotus et recreatus animus saucius mitescat aliquatenus. Nunquam mihi videor
adeo fuisse amens, ut non viderem arrogantissimum facinus, solius delectationis
causa Virum amplissimae dignitatis ad commutationem literarum provocare.
Itaque longe aliud sibi vult querela mea. Consolationem per huJus anni
spatium exspectaveram, non voluptatem curiosam. Illa, illa me hactenus
caruisse dolui. Cum Tubingae praesens essem, intercessionem ad hujus loci
ministrum primarium Verbi Dei meis ad Dign. Tuam Ampl. scriptis literis
expetii, ut ne ille me diutius Sacra Communione excluderet propter unicam
exceptionem contra propositam subscriptionem libri Concordiae. Cum vero
per id quadriduum, quod morae meae Tubingae adJeci‚ nihil hujus mihi ne-
que promitteretur neque praestaretur, memini, Dign. Tuam in ipsa ultima vale-

Ι

