1618. 355

In nomine Dei, agite, fruimini moribus, statutis, exemplis antiquis praedeces-
sorum, nihil in me novi, quod exemplo possit esse ad ceteros, statuite3 ar·
cete me vestra communione propter ingenuitatem hanc meam, quod in uno
articulo de omnipraesentia carnis Christi ceterisque adeo attributis mihi vete-
rum patrum phrases argumentationesque et scripturae dictorum explicationes
magis probari profiteor, quam vestras in formula concordiae3 facite ex sacra
Communione notam consessionis vestrae in particularissimis hisce urgenti mihi
praeceptum Christi, datum laicis omnibus: „hoc facite in meam commemo-
rationem, annunciate mortem meam“, opponite vos (inmarginezquod factum est)
praeceptum datum ministris et dispensatoribus mysteriorum Dei: „nolite dare
sanctum canibus“, sim vobis, proh dolor, habearque pro spirituali cane non
propter ullum vitae naevum, sed propter hanc unicam, ut vos forte inter-
pretamini, arrogantiam, ut ego profiteor, ingenuitatem meam, quod in hoc
unico puncto nolo linguam a mea penitissima mente deflectere ad vestram
formulae concordiae, aliudque quam intus sentio soris profiteri obedientiae
causa in Praeceptores‚ ut vos putatis, ut ego vero, simulationis et hypocriseos
αὐτοκατακριτου fuga, cum sciam πληροφοριαν requiri in rebus fidei, quae tamen
a me posset proficisci sinescandalo proximi, ut cui super iisdem mecum
punctis multo minus oriretur ulla dubitatio, quam nunc, ubi me videt audit-
que ob qualemcunque dissensum meum excludi.

At me vicissim Christus supremus pastor animarum nostrarum custodiat,
ne his malis exacerbatus ex adverso quidquam in me admittam, quod con-
scientiam laedat meam, cujus quidem gratia adhuc persevero in caritate, qua
omnia Christi membra vosque inter cetera et ante omnes ut spirituales patres
in omnibus religionis capitibus ceteris (ut homines tamen) complector: per-
severo in studio veritatis et detestatione errorum, doleo ex animo vicem Ar—
menianorum in Belgio, quod fraude quorundam in crimen proditionis pertracti
sunt; sollicitus sum de ipsis, ne damnati in synodo jam coeunte naufragium
patiantur circa veritatem respectu multitudinis hominum. Nam pro veritate
ipsa, citra privatorum hominum collabentium respectum, non est opuS, ut de
providentia Dei dubitem3 quod vero hanc exclusionem meam attinet, etsi non
censeo amoliendam per confessionem fucatam, non tamen eam contemno nee
ea exulto, sed Deum oro, ut spiritu suo sancto mihi adsit, ne quid olim ea
dignum in me admittam, sic etiam me comparo, ut in hoc dissensu meo non
judex vester, quippe laicus ipse, sed conscientiae privatae mundae custos in-
veniar, et ut persecutiones bona conscientia feram, si nihil contra eam cum
populo et quasi populi studio defendendum suscipiam, secundum saluberrimam
et vere apostolicam admonitionem Archiepiscopi Spalatiensis Marci Antonii de
Dominis (cfr. vol. Ι. p. 659); consolor me, quod firmo animi proposito jam a
multis annis complexus sum praeceptum illud dicti Episcopi alterum, ut ma-
neamus primum in apertis dictis S, Scripturae, deinde si videantur pugnare
loca, ut illa, „vado, et vobiscum sum“, in interpretatione SS. patrum, qui
haec contentionum tempora antecesserunt, in quantum illa non potest erroris
coargui ab analogia fidei et collatione Scripturae. Pro ecclesiae vero trifariam
divisae adunatione ipse cum familia mea quotidiana vota facio existimoque,
non omnino ineptum his temporibus obtigisse chirurgum ad ista sananda vul-
nera, illum quem modo nominavi M. Antonium, nisi quod caro putrida, totum
vulnus obsidens, prius recidenda est cultris generalis alicujus belli Germanici
super religione, quod nescio an incenderint Bohemi, et igne exurenda tribu-
lationum et afflictionum variarum. Fieri sane potest, quod uon voti sed ad·

