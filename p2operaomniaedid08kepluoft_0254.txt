800 Vita J oannis Kepleri.

Sed quia commenta sua opponit veritati oculorum, quid aliud exspectabit
quam ut cordati omnes dicant, illum cum ratione Juveniliter insanire? Neque
tamen memini omnium, crunt fortasse multa acriori censura digna, quae si
serio librum legero et si tempus ad hanc operam impendere potero, pauculis
verbis consignabo. Contumeliosius nihil deprehendi, quam verba tituli supra
allegata. Denique talis libellus videtur, qui et sine veritatis jactura negligi
et salva gravitate viri cordati refelli publice possit, si talis refutatio susci-
piatur instituendi causa juvenem non sane malum, nec indoctum impolitumvc‚
et cum illo multos alios in eodem luto haerentes. Ita mihi visum, plura
forte alias.

Tuam incrementorum Veneris decrementorumquc observationem ante
nostros tumultus magna jucunditate legi, cum literarum et philosophiae culto-
ribus communicavi etiamque Caesari nunciandum curavi. Cupio spectator esse.
Instrumentum habet Ill. Orator cetera optimum et quo heri, dominiga Palma-
rum, vidi, ni fallor, omnes quatuor (satellites Jovis), sed quod non amplius
quam septuplicat diametrum. Luna enim nudo oculo visa aequat maximam
Lunae maculam in instrumento. Hoc instrumentum non suffecturum puto ad
Saturni Venerisque figuras dignoscendas. Inopinata mihi quodammodo fuit
tua observatio. Nam propter ingentem claritatem Veneris opinabar, proprium
in illa lumen inesse. ltaque multum mecum meditor, quali superficie globum
hunc oporteat esse praeditum. Mirum nisi Cinthia tota aurea est, aut, quod
Fundamentis Astrologicis dixi, electrina. Atque illa te, nisi tetrico vultu aver-
saris, blande respiciat. Vale.

L. Baro Joan nes Hoffmann Keplero tradidit vitae suae descriptionem, a se
ipso conscriptam, ut corrigeret, quae minus apta viderentur, atque ut judicium de ea
sibi communicaret. Keplerum huic petitioni fautoris diuturni satisfecisse apparet ex
responsione Hoffmanni⁷ data Pragae 1,,οΧ lccto‘·) d. 28. Decembris 11311. Heri, scribit
Hoffmannus, legi partem tuarum notularum. Gratulor de benevolentia mihi et omnia
probo. At ignosce, mi Keplere, tibi in omnibus prudenter quidem prospicienti si non
ausculto, scd larvam ingenii sequens menti propriae adhuc hic indulgeo, Dum enim
mea ista, quae ante annum aegrotans in pagellas quasdam negligenter conjeci, tua
nunc excitatione repeto, reperio errata quidem plurima, quae tuis oculis lynceis non
mirum si nauseam pariunt et taedium. Cum vero haec eadem vincat humanitas et
affectio, video quod succurrere cupis. Hic occurrunt e regione rationes aliquae, ni
fallor haud leves, quae meliora tua et bonam intentionem ubique non admittunt.
Meliorationes tuae antea a me fassis contradicere, simulationis suspicionem injicere
et, mendacii arguere videntur, et sic corrigenda integre omnia, vel nihil. Deinde est
mihi stilus⁷ quantumvis tenuis et negligens, semper idem et instar innatus ..... Me
dilucide omnium non dare rationem, quae innuo de literarum studiis, de disciplinis
etc, ne te afficiant oro. Attingere tantum leviter ea intentio erat, quae praeterire non
potui ..... Scribo quaedam, nt stupidis quibusdam cor premam, quod non inconsi-
derate geminato sensui involvo. Quem volO, capiet, aliorum interest nihil. . . . Haec
ad te molestia morbi mei expressit. Si non omnia, ex omni angulo decore et decenter,
amanter tamen, mihi crede, et in hunc finem solum, nc si tecum omnino me sentire
non conspexeris, aliter hoc accipias aut dc libertate tua quicquam remittas. Amo
enim illam, unicum amicitiae verum cor. Vale, teque ipsum exspecto, quando erit
gratum. — (Inscripta est Hoffmanni Vita „lioucan0“, eamque Keplems, forte descrip-
tam, secum retinuit; inest codici Vienniensi‚ qui continet Epistolas Kepleri aliorum-

que mutuas‚ unde desumsit illam Hanschius et collectioni suae inseruit, ubi legitur a
p. 151 in 161.)

