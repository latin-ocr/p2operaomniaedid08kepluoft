1616. 845

tibi decerni potuit. Petenti namque datur. Quando vero ad vos ascendero aliam viam
tibi monstrabo, qua nostrorum benevolentiam demereri possis etc.
Wackherum his adiit Keplerus anno 1618:

-Annus jam circumagitur inchoatae tuae in me novae benevolentiae
liberalitatisque, cujus exacti rationes Tibi (explicabo, ne silentio diutino cau—
sam praebeam suspicandi, tanti Viri memoriam mihi excidisse. Ut primum
Praga domum redii, ad Tabularum et Ephemeridum opus redii, utque sumtus
ad Ephemeridas duorum annorum expedirem, vile et Calendarium cum Prog-
nostico scripsi, quod paulo admodum honestius est, quam mendicare, nisi quod
sic honori Caesaris parcitum, qui me in solidum deserit, ut per ipsius man-
data cameralia, quantumvis crebra et recentia, mihi same perire liceat. Ephe-
meris anni 1618. excusa fuit novis meis typis, Francofurtum vero non ad-
venit tempori. Ea absoluta coepi ad anni 1617. Ephemerida cum prolego-
menis excudendam animum applicare3 sed cum matrem meam domum prae-
misissem (v. s, p. 836) postulabant ipsius negotia et mea pietas, ut interposita
commodo loco mora operibus meis, ipse subsequerer. —

Quae de premeridum editione cum Mingonio egit, leguntur ad annum sequen-
tem. Quod ad matrem Kepleri attinet, iis quae 1. c. diximus haec adjungimus ex
literis ad Maestlinum d. 5. Sept. et 22. Dec. 1616 datis desumta. In prioribus legimus:
Tabellarium ad D. D. Besoldum et Straussium ablega et quia tarde revertitur
tabellarius Tubingam, rogo apud Besoldum instes, ut literas tuas cum suis
(in causa forensi) per celeres ad me vel qua via brevissima potest transmittat. -
Die 22. Dec. scripsit Keplerus: Literas tuas legi magna cum voluptate. Etsi
vero his adjunctae fuerunt literae meorum, quibus perIcula continebantur et
calumniae sceleratissimae, et potentia adversariorum et· cursus justitiae inter-
cisus, quibus tragicis narrationibus animus abreptus vix ad respondendum se
recolligit: tamen quia mittendus est tabellarius, piaculum videbar commissurus,
si nihil responderem. (Venit interea frater meus cum matre, itaque non alio
tabellario opus habui.) -

Quae insunt codicibus Pulkoviensibus [studia Kepleri astronomica hoc anuo
suscepta, ex parte leguntur in voluminibus praemissis. Mense Martio pluribus inquisivit
temporis aequationem, quam inquisitionem, inscriptam De temporis aequatione
plenaria et motu octavae sphaerae exhibuimus vol. VI. p. 78 ss. Mense
Aprili plurimum operae consumsit in computandis eclipsibus, praecipue annorum
15882121590, his calculis finem faciens: Plurima inde discimus. Primo celeritatem
in ipsissima oppositione. Nam frequenter et in nonagesimo et in meridiano
est observata a fixis, extricentur ergo parallaxes utcunque et separetur illa
acceleratio, quae est ex anomalia. Secundo quantitatem umbrae in transitu
eamque gemino quamvis coincidente modo, et per celeritatem seu motum hora-
rium, et per fixas3 oportet autem metiri a prima obscuratione ad primam
emersionem ex umbra, vel a prima immersione ad finem eclipseos. Tertio:
hinc discimus etiam Lunae altitudinem et per consequens parallaxin, seu per
fixas, seu per inventam diametrum umbrae. Quarto: A principio ad immer-
sionem, seu ab emersione ad finem discimus diametrum Lunae, consentiente
observatione morae ad diametrorum discrimen aestimandum et duratione solius
eclipseos ad aggregatum. Quinto probatur aequinoctium Tychonicum seu
motus Solis. Haec successive omnia. . . . . Jam repetito calculo exclamat Keplerus:
Nisi error alicubi commissus, admirabile quippiam hic exorietur. Nam ab
hora 8. 303¹ per horas 3. 23‘ horarius est 31‘ 2“. Hinc per horas 2. 34&

est horarius 39‘ 150 Vigilate mathematici, quid hoc rei novae?

