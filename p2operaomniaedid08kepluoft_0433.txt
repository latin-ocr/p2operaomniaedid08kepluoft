De amicis et fautoribus Kepleri. 979

putabat solam esse veram, revocare studiosissime intentus erat, et cum nihil
proficeret, exclusioni Kepleri a S. Coena consensit. (Cfr. p. 868 ss.) Ceterum
tum quoque Kepleri se ingenium et inventa astronomica magni facere fatetur
et suadet, ut quondam catholicus Pistorius, ut Keplerus theologica missa faceret.

Ex prioribus annis haec addere placet.

Keplerus cum ineunte anno 1601. conditiones suas Pragenses parum
tutas esse vid1sset et amicis Tubingensibus illic se officium appetere scrip-
sisset, Hafenrefferus respondit: „Tua mecum dormit mecumque vigilat in-
columitas et salus, Faxit Deus, ut eo tandem loco conquiescas, quo commo—
dissimo exoptari potest.“ Sed idem dubitat, quin amicus in academia munus
adipisci possit. Mathematicam enim docere Maestlini esse et de loco in pae-
dagogio vacante tot esse competitores, ut Kepleri spes sit minima. Tyehone
autem Novembri anni 1601. defuncto, Hafenrefferus vehementissime et cupit
et sperat, res Keplerianas Pragae fieri meliores. „Deus faxit, ut spes nostra
felici rerum eventu, adimpletis omnium nostrum votis, feliciter compi·obetur“.

De Optices exemplo ipsi ab amico misso Hafcnrefferus hisce verbis
maximas agit gratias: „lude non tantum constantem erga me favorem et bene-
volentiam tuam manifeste deprehendi, scd quod et ipse de meo, ut tui amici,
erga te studio et quacunque in re pia et honesta inserviendi promtitudine
nihil dubitares ...... Semper et Tibi et patriae ct rebus mathematicis, et
quod tales nostro seculo cultores invenerit, tum mihi quoque, quod in eorun-
dem contubernio et amicorum catalogo esse liceat, sincerissime gratulabor.
Interim ut vivas, valeas atque honore nominisque laude cumulatus subinde
nobis utilissimos ejusmodi labores proferas, Deum Ο, Μ. toto corde precabor,
hoc addito voto, ut vcl tandem sincerae nostrae religionis liberas habere
possis exercitationes.“ .

Idem cuin Keplero per Samuelem filium nonnullas orationes sacras a
se habitas misisset (1607) et hic doni gratias egisset, respondit haec: „Quod
pro duabus solis oratiunculis tam prolixe mihi gratias agis, meam pro majori-
bus donis haud obscure flagitas. Eam scias velim animo meo nunquam de-
fuisse, licet epistolae meae rariores non tantas, quantas immortales mecum
circumfero, explicuissent.“ —

Ab anno 1586. usque ad anni 1594. exitum Joannes Papius gym-
nasii Gratiensis rector erat3 quo cum Keplerus Aprili anni 1594. venisset,
ipsi quoque datum est, hujus docti et eruditi hominis conversatione tres menses
frui. (Hanschio auctore Papius anno 1558. in Franciae provincia natus, Schwein-
furtii et Ulmae ludis publicis frequentatiS, Argentorati primum in theologiam, deinde
in medicinae studium incubuit, Basilcae amplissimum doctoris gradum adeptus, Heidel-
bergae in professoris (organi Aristotelis) munus promotus, unde Gratium vocatus
est, ubi (ex Peiuiichi rectoris auctoritate) dialecticam docuit. Gratio deinde „persecu-
tioni cedens“ Tubingam venit, qua in urbe tres annos arti medicae operam dabat,
Tubinga Onoldiam vocatus, ut ipsius Brandenhurgiensis Marchionis medicus esset,
inde postremo Regiomontum transiit, et nt Borussiae principis saluti consuleret et in
illius urbis academia medicinam doceret. Eadem in urbe mortuus est.)

Variae epistolae, ab anno 1596. usque ad a. 1616. datae, quas omnes
Papius Keplero scripsit (Keplerianae desunt) pulcherrimo testimonio sunt, quam
intima familiaritate viri suerint inter se conjuncti. Papius enim continuo id
agit, ut Kepleri res redderet meliores, quin etiam nuptiis consulit tam diu in
suspenso relictis Idem „suavissimum amicum“ ad praestandam cohortatur
in rebus adversis constantiam et ad maximam diligentiae assiduitatem in iis

63*

