Kepleri literarum studia et doctrina. 1027

que instauratore ejus artis defendere aut Tychonis placita Copernicanis ante-
ponere conati sunt. —

Anglus Jeremias Horroccius, Kepleri astronomiae addictissimus
(qui anno 1641. 3. Jan. „praematura morte juvenis“ obiit sub aetatis an-
num 22), quem laudant in astronomiae historia versati ad unum omnes
in mathematica et astronomia versatissimum et libero sinceroque J'udicio prae-
stantissimum, haec de Kepleri Epitome et aliis operibus scripta reliquit: „Le-
gant studiosi, qui veritatem quaerunt, Kepleri Astronomiam l’hysicam in Com-—
mentariis de motu Martis et Epitomen ejus Astronomiae Co—
pernicanae, et non dubito quin exinde jucundissimum solidae philosophiae
thesaurum captaturi sint, divinissima verae sapientiae varietate florentem, nectar
et ambrosiam suavissime spirantem ...... Successit (Tyn-honi) divinissimum
Kepleri ingenium, viri ad abdita naturae enucleanda nati, qui ex Tychonis
observationibus astronomiam novam condere aggressus est eamque feliciter
absolvit editis Tabulis Rudolphinis‚ quibus nunquam pares Sol adhuc
vidit. Et quidem in omnibus adeo erudite astronomica tractavit, ut semper
mihi persuasum suerit, eum omnia habere, qui habet Keple1·um.“

His verbis Angli, praestanti juvenis ingenio, adjungimus dictum recen-
tioris hominis docti (Franco-Galli M. Bertrand), qui in extremo libello, quo
de Keplero exposuit, haecce scripsit: „Keplerus quum ad literarum studium se
conserens mera ratiocinatione arcana naturae pervestigare posse sibi videretur,
brevi, quo erat ardenti et sincero veritatis studio, id tantum pro certo habe-
bat, quod probare posset. Igitur semper paratus erat mutare sententiam et
quas maxime fovebat opiniones remittere, si re diligentius pensitata senten-
tiam suam argumentis stabilire non posset. Verum quum non intermissa in-
quisitione confirmabatur id, quod statuerat et animo praeceperat, laetus ex·-
plorata veritate exsultabat gaudio et ardentibus verbis animi commotionem
aperiebat. Jam vero dignitate illa et gravitate, qua oratio ejus assurgit viget-
que, alienissimus erat a vanitate et fastu illo, quem prae se ferre solet vulgus
novas res invenientium. Nam ut in inquirendis rebus clato audacique erat
animo, ita re bene gesta modestia utebatur ovansque laetitia Deo soli hono-
rem deserebat. Erat magnus et generosus hominis animus liber ab omni am-
bitione et inanitate, ut neque honores neque plausus captaret, atque adeo nou
se praeponebat iis, quibuscum per literas colloquebatur, hominibus oblivione
jam obrutis, ut semper se praeberet verecundum et summa observantia prose-
queretur Maestlinum praeceptorem quondam suum, cujus quidem unica laus
sit talem habuisse discipulum. Nec vir summus, qui maximis rebus inventis
inclaruerit, aut ubi descendebat a fastigio cogitationum suarum cum angustiis
necessitatibusque vitae conflictaturus, aut ubi laudes suas videbat vel ignorari
vel impugnari, unquam conquerebatur, sine fremitu et aegrimonia, suis ut ne—
,cessarium victum compararet, qualiacunque sibi mandata negotia simpliciter
suscipiens.

Legibus Keplerianis tanquam firmissimo et stabilissimo fundamento niti-
tur nostrorum temporum astronomia, ad earundem immutabilem aeternamque
normam omnis astrorum motus compositus est. Illo nemo mortalium aut plura
scripsit aut maj0ra detexit, sed idem quam longa quamque aspera via tantas
res assecutus sit, pauci sciunt. Cujus ex libris, quos multos scripsit, nullus
ad summam illam veterum scriptorum laudem pervenit, nec ii hodic nisi raro
leguntur. Verum enim vero gloria viri sempiterna est et in ipso quasi coelo
inscripta, quam nec imminuent aut obscurabunt ullae disciplinae progressiones

66·

