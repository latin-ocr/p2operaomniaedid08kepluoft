 

Summarium Historiae Astronomiae seculo XVI. 589

Primus liber Tabularum directionum, discentibus prima elementa astronomiae necessa-
rius et utilissimus; his insertus est canon secundus, ad sinyula scrupula quadrantis
propayatus. Item nova tabula climatum, parallelorum et umbrarum, cum appendice
canonum secundi libri Directionum, qm· in Reqiomontani opere desiderantur. Insunt
huic appendici tabulae tangentium, jam primum fere a Reinholdo ad usum trigono-
metricum adhibitorum. — Opus autem, quo sibi singularem paravit gloriam Reinhol-
dus, perlongum tempus astronomis pretiosissimum, editum est anno 1551. inscriptum
Tabulae Pru-tenicae coelestium motuum. In privilegio Caesaris longiori enumerata
est series librorum, quos edendos sibi proposuerat Reinholdus, qui quo minus ederen-
. tur praematura morte est impeditus (decessit Reinholdus anno 1553, annum agens

42 ). Plurimum Reinholdus in 1100 opere tribuit Copernico, quem „Atlantem vel
Ptolemaeum alterum‘·' nominat, tabulae vero, quas operi suo ille addiderat, minus
Reinholdo placent: „Etsi constitutis observationibus demonstrationes et motuum causas
eruditissime tradidit, tamen hunc laborem tabulas construendi adeo defugit, ut si quis
computet ex ipsius canonibus, ne quidem ad eas observationes computatio congruat,
quibus fundamentum operis innititur. Itaque collatis Copernici observationibus cum
Ptolemaeo et Hipparcho, alias tabulas institui, quarum usum mox ostendam. Ego jam
annos septem huic labori impendi in his publicis miseriis et 1100 tristi patriae bello,
aliquantisper exulans cum familia, et exercitatus morbis, luctu domestico et rei fami-
liaris detrimentis, quam augere potuissem, si quaestuosas operas aut divinationes huic.
utili et erudito labori praeferre voluissemf‘ Desumsisse se ait a Copernico nihil
aliud, quam observationes et „demonstrationum vestigia“, canones vero aequalium
motuum et prosthaphaereseon omnesque reliquos de novo se condidisse, in quorum
nonnullis aliam prorsus rationem secutus sit convenientiorem. Prosthaphaeresium
tabulas judicat retro et porro ad totam mundi durationem servituras, anni magni-
tudinem et maximam Solis obliquitatem ex illis ad quodvis tempus supputari posse,
eclipses hinc certius praedici nec non retro supputari posse, quam ex prioribus tabu-
lis, aditum denique illas praebituras ad fontes ipsos apud Ptolemaeum et Copernicum
intelligendos. —- In supputandis 'prosthaphaeresibus et vera aequinoctiorum praeces-
sione Copernicum sequitur. Hanc tradit regulam computandae praecessionis: „Ad
datum tempus collige ex canone aequalium motuum tam aequalem motum praecessio-
nis, quam anomaliae simplicis. Per duplicatam vero anomaliam ingressus canonem
prosthaphaeresium aequinoctiorum excerpe prosthaphaeresin ac emenda eam per par-
tem proportionalem, si opus est. Ita vero emendatam aequationem subtrahe vel adde
aequali motui, si duplicata anomalia minor vel major exstiterit semicirculo.“ Calculum
maximae Solis obliquitatis seeundum Copernicum init, addit autem suam ipsius ratio-
nem. Praecessionem mediam ponit 50* 12⁰¹ 5¹¹“ SM, Solis eccentricitatem maximam
computat partium 4170, minimam 3219, qualium semidiameter eccentri Solis est 100000.
Annum sidereum ponit 365 d. 6¹³ 9¹ 391‘, tropicum medium 305 d. 5¹¹ 49‘ 16¹2 — In
calculo reliquorum planetarum Ptolemaei simul et Copernici rationem explicat, illam-
que praeferre videtur. — Omnibus praeceptis ad usum tabularum juncta sunt exempla,
maxima ex parte desumta e vita Alberti‚ Marchionis Brandenburgensis, Ducis Borussiae,
quod imitatus Keplerus in Tabulis Rudolphinis exempla elegit ex vita Imperatoris
Rudolphi. Dedieavit Reinholdus opus suum Alberto indiditque Tabulis titulum Pru-
tenicarum „ut sciat posteritas, liberalitate Alberti nos adjutos esse et Alberto gratiam
ab iis, quibus profuturae sint, deberi.“ Computatae tabulae sunt ad meridianum Regio-
montanum, cujus poli altitudo statuitur 54⁰ 17¹. Reinholdus comparat passim Ptole-
maei rationem cum Copernicana, neque vero unquam illum deprehendimus plane Coper«
nico consentientem, non eam certe ob causam, quod utri primas deferret dubius haere-
bat, sed quod astronomi illius aetatis Copernici opus parum perspectum habebant et

