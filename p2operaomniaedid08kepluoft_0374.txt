920 Vita J oannis Kepleri.

nulae precare a me et non multorum dierum filiola Anna Maria ejusque
matercula cum multis gratiis, quod ejus vices uxor tua susceptura fuerit, nisi
Lucina ipsam impedisset, uti meam impedivit in excipiendis conjugibus et in-
staurandis secundariis nuptiis. Eaedem gratiae et salutes per tuam ad soro· '
rem ejus viduam porro pergent. D. Bartschius meus adeo fessus est a diu-
turno itinere, ut mea manu habeat opus in adscribenda tibi tuisque salute.
Literulas ad filium D. Bartschius existimat non rectius curari, quam si ad
D. Schickardum mittantur, cui velim addere literas, si tempus haberem3 addo
salutem. Vale et prosperare. Sagani d. 6. Maji a. 1630.

Keplerus Berneggero S. P. D. Clarissimo amicissimeque vir.
Literas tuas 8. Sept. scriptas accepit Francofurti Frid. Bartschius affinis. Eo
enim praemiseram illum, ut quidquid tandem Tampachius esset facturus, para-
tum me ostenderem. Cecidit tamen, quod ex praesenti usu meo esse puto,
utinam esset etiam ex studiosorum. Contractum iniit Bartschius cum Tam·-
pachio de toto opere, quem confirmavi literis Lipsia missis.

Miror, nunc demum a te mentionem fieri literarum Maj0 scriptarum.
Atqui saepius interea scripsi. De Mappa quod quaeris est illa, quam ante
triennium promisi in Tabb. Rud. ad calcem praeceptorum de catalogo locorum.

Synopsin D. Bartschius meus ad me retulit causatus, excudi non posse,
nisi etiamnum aliter describatur, praetereaque inutilem juventuti, nisi explane-
tur3 facturus, nisi fallor, idem Euclidi‚ Papio, Apollonio, Alhazeni‚ nam im-
patiens est lector talium. Posset si vellet me absente excudere in typogra-
pheio Saganensi, sed puto, meum exspectant reditum.

Gratam amplector hospitalitatem tuam. Deus vos tueatur, patriae meae
miseriae misereatur. Nulla conditio quamvis longinqua hac rerum humanarum
incertitudine est repudianda. — De Ludovico filio quid scribam non habeo.
Nihil ille a me nuperis literis petiit et par erat omnino, quia conditionem est
amplexus ne peteret. Est tamen affecto corpore, passus nuper herniam, et
oppressa Wirtebergia vereor ut soror mea possit illi submittere quid de meis
apud illam. Age igitur, arbitratu tuo utere rursum pater, modo ne indulgeas
nimium. Quodsi nil petierit, quidquid residuum erit de 100 (siquidem illos
opera Eggoldi acceperis), id serva in usus uxoris tuae, quae loco meae, mater,
thalamum nuptiis instaurabit, si prius etiam plures nummos ad hos sumtus
submisero.

Lipsiam veni 4.s14. Oct.‚ diverti apud alterum Berneggerum meum3
nomen illi Philippus Miiller, med. licent. et professor. Nunc in procinctu sum
iturus Ratisbonam et Lincium indeque ad Ducem et sic Saganum D. V.

Rogat gener meus, ut mittam ad te duo exemplaria Ephemeridum pro
te et D. Schmidio. Petet et Remus et filius meus. Scribo igitur Tampachio,
mittat quatuor partis Saganensis, dum rescribas tu, num sint Argentinae exem-
plaria partis Lincensis‚ quae addi possint, ut sit tomus integer. Vale cum
conjuge et liberis, unicamque ecclesiae anchoram, preces ad Deum pro illa
et me mecum fortiter arripe.

Lipsiae die 11.l21. Oct. anni 1630.

Anno 1630. typis Saganensibus excusa est &istola ad Terrentium, quam ab·
solutam diximus fine anni 1627, et Ephemeridum Pars Π. et ΙΙΙ. In Epistolae ad
Terrentium dedicatione (ad Wallenstenium s. d.) legimus: Typographorum nullus
cum proelo proprio Saganum ut transiret induci potuit. Itaque ego, ut Ephe-
meridum exspectationi satisfacerem, hujus et aliorum duorum annorum Ephe-
meridas Francofurtum ad Moenum praemisi. Postquam Octobri mense operae

