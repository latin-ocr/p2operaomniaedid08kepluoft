Summarium Historiae Astronomiae seculo XVI. 617

prout in stellis fit conglobatam esse censeo: hinc factum judico, quod nova haec in
ipso galaxiae margine constiterit, idque non obscure insinuabat, eam ex eadem, qua
galaxia ipsa praedita est, substantia conformatam fuisse. Quin et adhuc hiatus
quidam in eo ipso galaxiae loco cernitur, ubi stella haec suas sedes obtinuit
idque ad quantitatem quasi semiplenae Lunae. Quem certe hiatum non recordor me
antea quam exstiterat haec stella ibidem deprehendisse, neque etiam ab iis, qui galaxiae
ductum antiquitus denotarunt, ejusmodi quid consignatum legimus. Sed sit quicquid
velit, certe zonae lacteae substantia materiam huic stellae compingendae satis copio-
sam suppeditare valuit ..... Cometae, quos non minus aethereis sedibus annumeran-
dos evidenter probabimus, ut plurimum juxta galaxiae territoria conformantur, vel
cum haec transeunt paulo lucidiores apparentioresque deprehenduntur, quod non
minimo indicio est, et haec quoque ascititia coeli sidera plurimum affinitatis cum via
lactea obtinere et ut hos sua hinc habere incunabula non immerito suspicari licoat. -
Si quis quaerat, quaenam causa efficiens sit, qua haec stella e materia coelesti adeo-
que eadem cum galaxia ceteris stellis communi concreta fuerit, nostram hac dc re
censuram, postquam cometarum quoque aliquot praecedentibus annis animadversorum
considerationem astronomicam exantlaro, manifestare decrevi. Illic quoque cur stella
haec nova dissolutioni obnoxia fuerit, rationes uberius adducam3 quare ad alteram de
portentis hujus stellae quaestionem me conferam.

Si unquam exstitit difficultas in percipiendis praedicendisque siderum signifi-
catis, certe haec stella omnium maxime ambiguitatem et perplexum in suis decretis
extricandis laborem remoramque suggerit, praesertim cum nullum ejuscemodi ostentum
ex altissimo coelo terrigenis antea conspectum ulla literarum monumenta testentur.
Quemadmodum stella haec rarissimum exhibuit miraculum, sic quoque rarissimos et
ingentes atque improvisos habituram effectus verisimile est, qui quales in specie futuri
sint, nulli equidem mortalium satis perspectum judico. Ex forma autem, quam ab
initio prae se ferebat, quae joviali et claro laetoque fulgore emicabat, videtur prospe-
rum pacificumque rerum mundanarum statum praesignificare, nisi quod postmodum
martiali tincta rutilantia quippiam turbulenti atque tumultuosi immiscere videatur.
Religionum insignem alterationem, si non omnimodam abolitionem ex joviali figura
portendere apparet, quod et locus ille coluri aequinoctialis, juxta quem sublimis con-
stitit, innuit. Et quemadmodum ea e superiore coeli parte toti pene terrestri orbi
imminebat, sic etiam universalem per plurimas et potissimas Terrae regiones rerum
catastrophen impendere credibile est.“ Significationes stellae censet Tycho ex astro-
logicis regulis ad annos 1583 et 1592 referendas esse, immo etiam ad annum 1632
extendendas, „quando trigoni ignei, cujus haec stella antesignatrix exstitit, vigor et
effectus elucescet. Omnia enim stellae hujus portenta cum hac trigonorum periodo
magnam sortiri analogiam judic0.“ Hanc esse septimam trigonorum ab orbe condito
periodum et hanc, numero impari gaudentem, magni cujusdam boni et felicioris status
esse praenunciam etc. Addit in fine Tychoz „Sed haec obscuriora sunt et ab intellectu
humano remotiora, quam ut dilucide et discrete in apertum diduci queant, nolo his
recitandis extricandisque diutius immorari“. —- Keplerus Appendicem Progymnasmatum
(cfr. vol. VI. p. 570) scite terminat: „Certe si nihil aliud stella illa, magnum equidem
astronomum significavit et progenuit‘g dicens Tychonem Braheum.

Quae in praemissis de stella nova anni 1572 ex Tychonis libris proposuimus,
eam ob rem majoris sunt momenti ad dijudicanda K epleri studia, quia Keplerus
non tantum librum suum de nova stella anni 1604 quasi ad normam operis Tychonici
adornavit adque illud passim respicit, sed etiam in aliis suis scriptis saepissime ad illud
redit. Insunt praemissa capitibus operis tertio usque ad decimum, Priora duo capita
continent „restitutiones“ motuum Solis Lunaeque et locorum stellarum fixarum. Cum

