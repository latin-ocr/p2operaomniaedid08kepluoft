Quam astronomiae colendae docendaeque rationem ex
seculo XVl. traditam acceperit Keplerus, enarra-tur.

 

Quantum in artibus et literis augendis uni cuidam viro tribuendum sit, si alios
illi vel aetate proximos vel aequales, qui idem literarum genus coluerunt, compara-
veris, facilius apparebit. Quam ob rem et utile et jucundum fore judicavimus, si
Kepleri in provehendis literis laudes illustraturi, quam ille deprehenderit astronomiae
aliarumque, quae aliqua necessitudine illam attingunt, disciplinarum rationem, osten-
derimus. Haec autem qui legent ut quanta incrementa ceperit hoc literarum genus
quantaque decora viri studia illa colentes pepererint Judicare sciant, quidquid in
evolvendis illius aetatis libris memoratu dignum visum est, nos ipsis scriptorum verbis
reddemuS, incorruptum et liberum servaturi eorum, qui astronomiae historiam cognos-
cendam sibi sumserunt, judicium. — Hanc igitur viam ingressi, ut non unum Kep-
lerum, sed alios quoque adiremus scriptores, quantopere Keplerus de hoc literarum
genere meruerit virosque aetate superiores antecesserit, quantis denique astronomiam
incrementis auxerit, dilucide explanasse nobis videmur. Eadem via incedentes qui
nostra legerint, majore quam vulgo credunt virorum, qui literas auxerint, proventu
seculum XVI. floruisse, astronomiam a Purbachio inde et Regiomontano ad Keplerum
usque uno tenore provectam esse, res a Keplero detectas, quibus quae hodie est
astronomia nititur, nisi vir ille vestigiis secutus esset viros tempore superiores, detegi
non potuisse intelligent.

Complectitur autem haec enarratio tempus ab anno ‘1543 ad finem usque seculi
XVI, ut repetita a Copernico ad Proclromum Kepleri descendat. Et astronomorum
quidem prae ceteris mentione injecta. etiam mathematicam et theoreticam et practi-
cam, quantum ad astronomiam valet, nec non astrologiam, in qua plurimi illius aeta-
tis astronomi operam studiumque posuerunt, paucis, ubi opus erit facto, attingemus.
Ut vero illustriorum scriptorum opera diligentius excutientur, ita. aliorum quoque
scripta laudabuntur, cum, quae minus accurate rem aestimantibus nihil momenti
facere videntur, haud ita raro res in amplioribus operibus omissas minusve expla-
natas illustrent. Temporum autem ordine quam poterit maxime servato, nisi rebus
magis in uno conspectu positis opus fuerit, non recedemus.

Astronomorum, quos habuit praevios, operibus quasi fundamentis usus Coper-
nicus opus illud exegit aere perennius, quo emendata et correcta veterum astronomia,
quae astronomorum ante eum offusae erant animis discussit tenebras. Qui ipsi melio-
ribus quihus hodie astronomi gaudent auxiliis, et quae 'coelo sideribusque cognos-

37 ¹·

