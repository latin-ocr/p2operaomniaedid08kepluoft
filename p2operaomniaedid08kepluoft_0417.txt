De amicis et fautoribus Kepleri. 963

toris voluntati satisfaceret, qui Judicia vellet mere astrologica, Keplerus de certis
rebus coelestibus consultus priorum astrologorum sententias affert, ut Ptolemaei,
Albumasaris‚ Cardani, Lucae Gauriei aliorumque, iisque ipsis orationem attri-
buit, ita quidem ut illam interpretandi rationem se ipsum quoque accepturum
fuisse dicat, si aequum et bonum duceret, sed hoc se „lusumffl opinionem com-
menticiam habere. Quamvis autem Keplerus hoc modo imperatoris praecepta
effugeret partimque eluderet ideoque ejus studiis nunquam prorsus indulgeret,
tamen perpetua apud imperatorem usque ad ejus mortem gratia usus est.

Aliud quoque negotium sibi mandatum incepit Keplerus edendo partim-
que corrigendo 'sychonis opere „Progymnasmata Astronomiae instauratae.
Pars prima“, in quo additamenta et indices ipse solus elaboravit, sedin prae-
parandis ad editionem proemio et nonnullis plagulis adjutores habuit Longo-
montanum, priorem Tychonis ministrum (postea Havniae professorem), et Teng-
nagelium Tychonis generum, postea Archiducis Matthiae consiliarium. Hic
inprimis Keplerum operis socium esse aegerrime tulit, in rebus astronomicis
se Keplero non inferiorem esse ratus. Ipse enim et tota Tychonis familia
(praecipue ejus vidua) Keplerum putabant hominem sibi alienissimum, qui mor-
tui scriptis per iujuriam potitus utilitatem ex edendis illis percipiendam sibi
haeredibus imminueret. Quam ob rem Tengnagelius se sine Keplero tabulas
conficere posse ratus, Kepleri negotiis non modo obstitit, sed etiam id asse-
cutus est, ut Keplerus invito Tengnagelio Tychonicorum scriptorum quidquam
edere vetaretur. Quam rem multarum inimicitiarum causam fuisse saeile in-
telligetur. Keplerus enim, qui hoc sibi ab imperatore mandatum diceret, scripta
se traditurum csse constanter negavit, sed tamen Tengnagelio contigit, ut sibi
Tychonis instrumenta custodienda darentur, qua re Keplerus aliquantum tem-
poris ab observationibus astronomicis prohibitus est.

Sed eo inimicitiae Tychonis haeredes progressi sunt, ut ad imperatorem
deferrent querelam, Keplerum in studiis inanibus tempus terere et hac mora
editionem patris sui operum retardari. Contra Keplerus jure dixit, meram
quidem observationum Tychonicarum editionem futilem esse, ratiocinatiOnes
autem, quibus solis omnium astronomorum usui aptae fierent, multi laboris,
operae, temporis esse rem. Hoc quidem initio celavit, se insuper sua studia
tractantem et Opticen et suum de Marte librum praeparare. Postremo ab im-
peratore impetratum est, ut Keplerus jussu imperatorio opera sua proponeret.
Cui mandato cum cessisset- et quidquid tabularum elaboraverat in medio po-
suisset, adversarii rei ipsius imperitissimi (Longomontanus enim jam diutius
procul a Praga erat), Kepleri negotiis minIme contenti ab imperatore impe-
⁷ traverunt, ut illi inspector quasi studiorum nominaretur. Cui muneri Joan-
nes Pistorius electus est, natione cattus, ad fidem catholicam transgressus
et Rndolphi imperatoris in rebus sacris adjutor, qui osticium sibi impositum
prudentissime tractavit. Brevi enim perspexit viri magnum ingenium, cujus
studia ipse inspiceret, et haud dubie ob eam ipsam rem ab imperatore dele-
gatus est, qui, quamquam inimici omnia moliti suut, tamen Keplerum suum
plurimi aestimaret neque eum praeter rem vexari et turbari vellet. Pistorio
autem Keplerus libenti animo onmia consilia sua detexit, qui Keplerum ut
amicum tractans aperta admiratione maxima viri opera ornavit. Sed cum
Keplerus, ut solebat, quondam aperte de controversiis ad res sacras pertinen-
tibus in epistola scripsisset, quae prioris sermonis continuatio esse videtur,
potentissimus ille sacerdos catholicus hoc Keplerum rescripsit non intelligere,
velle se ut Keplerus theologiam missam faceret. (Cfr. vol. IV. p. 114 ss.)

62*

