924 Amici Kepleri de ejus obitu.

redimere posset. Verum quia sic fata tulere, vivat jam saltem anima felix super
aethera, cui dum mortalis degeret adeo ingentes admovit scalas, digna illa, quae jam
mysteriis penitioribus intersit, digna, quam jam excipiat et compleat tantus ille et
tam dulcis sonus, ad quem exaudiendum ipsa sibi viam tanta contentione aperuit.
Sed quod ad nos spectat, dignus obitus, quem academiae etiam integrae luctuosis cum
vestibus defleant calculoque atro diem notent, nisi quod 1116 parte sui meliore super-
stes jubere videtur, ut nemo fletu faxit funera. Potiore certe jure quam ille per
docta virum volitabit ora ejusque laudes posteritas, nisi ingrata, conticescet nunquam.
Videlicet stuporem creabit, quoties quis labores herculeos incomparabilemque genium
viri animadverterit. Quidni? cum admirari quidem, sed consequi non liceat, quan-
tum illius ingenium ceterorum ingeniorum dotibus praecellens aquilae instar supra
nubeis volatum jugem tenuerit. Nisi profecto de illo verum non video, quem unquam
Minerva artes omnes docuisse dicatur, et Jupiter O. M. admisisse in concilium Deo—
rum. Nobis ea felicitas restat, quod tametsi jacturam tantam reparari non posse sentia-
mus, gloriosi tamen viri aevo quadam ex parte vixerimus, et cum ego quidem ali-
quam, tu ipse maximam cum illo societatem habuerimus. Ignosces mihi, si epistolam
hisce quasi desideriis capitis tam cari perfundam, quippe non possum non apud 16
animum meum exonerare. Utinam vero sic possem piis parentare manibus, ut ille
quoque intelligeret, quam mihi sit aeternum ipsius recordatio grata futura.

Scribis, restitisse in manibus tuis, quod munusculum ipsi destinaram. Quid-
quid de illo egeris, scito me gratum habiturum.

Diodatus Genevensis, cum quo multa per literas egit Schickardus, his Kep-
lerum tunc superstitem, postea vero mortuum prosecutus est laudibus: En Gassendi
nostri epistola ad Keplerum (VH. 596); cum quo literarii commercii jure congressum
sibi licitum esse pollicetur 61 suae erga ipsum observantiae monumentum edendi oc-
casionem opportunam, a te pro tua benevolentia hoc potissimum exspectans, ut be-
nigna commendatione ad Phoenicem hunc astralem, immortalitate dignissimum, aditum
ei praestruas, cui et ego, virtutis et nominis ejus cultor devotissimus, eodem tuo au-
spicio indigetari‚ et quis ejus in his publicis turbationibus sit status et ubi nunc degat
per te scire ctiam atque etiam cupio. Habes et 1116 adjunctam ejusdem Gassendi ob-
servationem eclipsis solaris, ex ejus ad me epistola excerptam3 duo libelli ejus exem-
plaria, tibi et Keplero dicata, nondum habeo, propediem illa exspecto. (Parisiis (1Ο
3. Sept. 1630.) -— Luctuosus casus Phoenicis nostri Germani, Magni inquam Kepleri,
alium non minus funestum (quem, faxit, avertat Deus) cum horrore mihi praesagit
ltalici Lyncis Galilaei, praesenti quippe periculo pestis ibi grassantis et cadentis aetatis
expositi, de quo jam pridem nihil audivi. Quod superest, vobis Kepleri amicis 111
1(1 incumbendum esset, ut sacrae defuncti proles, meditationes sc. ejus et scripta ab
interitu vindicarentur et ad auctoris famam publicumque bonum fido custodi trade-
rentur sicque quam officiosissime piis ejus manibus parentaretur. (Februario 1631.)
Vulgi de Keplero viro incomparabili ante et post obitum male comptos quos memoras
sermones, potius spernendos quam advertendos duco, cum erudiri nesciat turba et
quae non intelligit, damnat3 unde ab imperitis impeti illustrium virorum fatis adscri-
bendum est. Sic olim cum philosophis et nostro seculo cum primariis omnibus scien-
tiarum et veritatis luminibus actum est. (31. Maji 1631.)

Haec sunt, quae aequales de obitu Kepleri scripta reliquerunt. Superest, ut
ea quae posterioribus temporibus reperta sunt illis adjungamus.

Sepultum esse Keplerum referunt Ratisbonae in coemeterio S. Petri lapidemque
sepulchro impositum ab amicis Ratisbonensibus. Joannes Ostertag‚ rector gymnasii
Ratisbonensis‚ inscriptionem lapidis ex monumentis literariis Georgii Serpilii, pastoris
primarii Ratisbonae (mort. 17:23), desumtam hanc fuisse (dubius quidem num fide digna

