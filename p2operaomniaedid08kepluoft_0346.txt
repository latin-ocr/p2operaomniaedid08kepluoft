892 Vita Joanm‘s Kepleri.

salutat, jam mihi operam impendit examinandis meis de Genealogia Christi
rationibus, et cum Rabbinicis suis traditionibus conferendi. Vale. Datae
Tubingae 30. Junii.

Hyperaspistes Tyclzonis prodiit Francofurti anno 1625, epistola dedicatoria data
est Viennae Cal. Januariis. In „Appendice“ scribit Keplerus, Lincii se pervolitasse
Galilaei „T1·ucinatorem“, et postquam Viennam venerit, „quamquam Hyperaspistes ad
typographum transmittendus esset“, non tamen se intermisisse, quin Trucinatorem
hunc ad perlegendum commodato peteret, exque ea lectione prodiisse hanc appendi-
cem -— Supplementum Chiliada's Marpurgi prodiit c. mensem Majum.

De itinere in Sum-iam haec refert Keplerus Crugero: Quas scripsisti ad me
literas 3. Apr. 1695. domum reversus ex Suevia mense Augusto accepi, a
mea familia asservatas. Eram profectus eodem quo tu scripsisti mense, post-
quam uxoris partum periculosum (cum et ipsa quadam gangrenae specie in
carpo manus, et foetus a multo tempore variis accidentibus infestarentur),
exitu felici terminatum spectassem, filioque nato et a parochialibus pontificiis
baptisato, uomen Hildeberto dedissem, quem auctorem, egregie de ceremonia
Eucharistiae sarta tecta conservanda scribentem, tunc in memoria habebam.
Itineris mei causam et successum tibi commemorabo. Literas ad Campiduuenses,
Memmingenses et Noribergenscs habebam, quibus Caesar mihi reliqua mea
Rudolphina repraesentari petebat, ut iis sumtibus adjutus 'tabulas et obser-
vationes edere possem. Suevicae urbes, quae promissa Caesari nondum solve-
rant, solverunt mihi. Noribergenses, a quibus mutuum petebatur, quod de
contributionibus circuli Francici proxime futuris refunderetur, recusarunt.
Variis tamon in utroque itinere remoris aestas abiit. Usus sum et acidiculis
G‘oppingensibus et mensem Tubingae transegi, creber cum Maestlino, Schickardi
hospes ..... Ex quo sum reversus, nullum non moveo lapidem, ut ad editio-—
nem Tabularum veniam. Nam triente recepto assignatorum sumtuum eoque
Campiduni collocato, jam de bonis et reditibus in hac provincia sumtus ex-
pedio. Sed difficillimam hoc tempore rem tento: quippe reformationis acer-
bitate summa imis vertuntur. Et audivisti forsan, circumscriptam ‘et mihi
bibliothecam, quamvis mihi, aulica functione subnixo, immunitas esset pro-
missa. Verum illam molestiam levatam existimo. Nunc de pecunia agitur,
quam debent proceres, eaque non incertissima frctus, papyrum et operas con-
duxi. Paginas excudam numericas usus typis meis propriis, quibus excudi
4 annorum Ephemeridas. Sed tenet me sollicitum typographi fortuna, qui
etsi et ipse obtentu mei operis licentiam habet commorandi, premitur tamen
rnilitum alimentis et importunitatibus, onere civico ob domum quam possidet.
Quodsi procedant operae, est quo de gratias agamus Numini, sin impediantur
diutius, tu in aerumnas hujus provinciae totiusque adeo Germaniae intentis
oculis veniam mihi dabis. Jam nunc excurrere cogito ad fusorem Passavium,
a quo alloquendo in descensu prohibitus sum, ob pestis suspicionem urbe
exclusus cum comitibus omnibus. (Ex epistola d. Lincii d. 1. Maji 1626.)

intercessit pro Keplero apud Antonium, praesulem in Cremsmunster‚ Ludovicus
de Ulm Baro de Erbach, scribens d. 16. Junii, hesterno die venisse ad se Keplerum
referentem, imperii quaestorem tergiversari et solutionem pecuniarum, quas Imperator
concesserit, recusare. Petere se, ut Keplero, qui omnes superet doctrina mathema-
tica, solvatur debitum suum et non tantum quaestor ad solutionem impellatur, sed
etiam Noribergensium tergiversationes plane praecidantur. Addidit Erbach „extrac-
tum auss J. Keplers Supplication, von Augspurg nacher Wien geschickht im Mayen
1625“, in quo haec occurrunt: „Weil die Reicbs—Pfenning-Ampts Beamte zue Augs-

