614 Summarium Historiae Astronomiae seculo XVI.

quiescente in medio universi Sole (non considerato, an in hac sphaerae reales, ut
Copernicus secundum diu receptam opinionem sensisse videtur, an saltem imaginariae
praesupponantur), pro rata admiserimus, seu tandem secundum nostram hypothesium
coelestium distributionem, quae orbium realitatem epicyclosque tollit Terramque nihil-
ominus in centro universi quiescere permittit“. Tycho hanc quam dicit suam hypo-
thesium coelestium distributionem in Progymnasmatum parte prima, ex qua praemissa
desumsimus, ad Saturni tantum motus applicat, ablegans saepius lectores ad librum
„sequentem‘⁴⁷ dc cometis, in quo astronomiae cultores „generaliorem quandam expli-
cationem“ deprehendant. Hanc proposuimus vol. VII. p. 285, ubi deprehendes „ple-
niorem explicationem‘* differri: in fine etiam libri, ad quem lectorem ablegat Tycho,
haec explicatio desideratur neque alibi invenitur inter Tychonis scripta. In epistolis
ad Ro thm annum, strenuum Copernici defensorem, saepius ad illam suam hypothesin
redit, quibus Copernicana ratio laboret erroribus, quibus sua praestet virtutibus de-
monstrat, iterum iterumque respiciens ad locupletius opus= quod nunquam in lucem
prodiit. „Occasionew inquit „has rationes construendi non desumsi ex inversis Co-
pernicanis‚ verum cum animadvertissem subtili et accurata observatione, praesertim
anno 82. habita, Martem acronychium Terris propiorem fieri ipso Sole, et ob id Ptole-
maicas diu receptas hypotheses constare non posse3 cometas insuper motui Terrae
annuo non reddi obnoxios, quamvis haud in tantum distent, ut plane is evanescat,
Copernicanam quoque assumtionem collabefieri“. Porro: „Non temere has rationes
condidi, sed ipsum me coelum ita de se sentire docuitf⁴ Quae objici solent Coper-
nico repetit, e. g. lapidem a turre demissum, spatium inter Saturnum et fixas immen-
sum, globum ferreum tormento bombardico versus orientem et occasum emissum (cfr.
vol. III. p. 462). Magnum insuper esse argumentum infirmitatis assertionum Ceper-
nicanarum, quod eccentricitates Martis et Veneris multo aliter se habeant, quam illae
postulent, dum „per minime dubias exlmrimentationes‘* a Tychone deprehensa sit
Martis eccentricitas eadem fere, quam Ptolemaeus illi attribuerit, vel potius maj0r,
quam Copernicus aliquanto minorem se adinvenisse affirmaverit. „De quibus alias
Deo volente latius}⁶ Hac decies repetita promissione Tychonem non stetisse con-
stat3 causam non demonstratae hypotheseos Tycbonicae Keplerus refert luculentam
in Commentariis de motibus Martis (vol. ΙΙΙ. p. 173), nimium complicatos planeta-
rum motus hac ratione fieri demonstrans. Num Tycho Keplerum, ex „Prodromo“ in·
genium juvenis ad altissima enitentis cognoscens, hunc in finem ad se suaque studia
advocaverit, ut rationem suam de planetarum motibus emendaret, non pro certo affir-
mare ausim, sed ipsius Tychonis verba tale quid significare videntur, scribentis: „hortor
ut des operam, ut simile quid nostris hypothesibus applicare possis“ (ml. Ι. p. 44),
sicut etiam Keplerus (vol. III. p. 193) morientis Tychonis verba affert, petentis „ut
in sua hypothesi omnia demonstrarem-9

Redimus ad Tychonis libros de nova stella. „Magnitudinem, lumen et colorem“
stellae considerans, praemittit in libello priori quaedam de fixarum magnitudine, qua-
rum maximae plus quam centies quinquies Terram magnitudine excedant3 stellam
novam initio „plus centenis vicibus molem Terrae excessisse“. Lumen stellae esse
prae ceteris fulgidum, „ut ab aliquibus in initio etiam juxta meridiei tempus nonnun-
quam ce1·ne1·etur“. Stellam scintillasse ut reliquas fixas3 ab initio albicantem, postea
rutilantem apparuisse. In Progymnasmatis legimus, stellam novam initio Jovem acro-
nychium visibili quantitate superasse, Novembri Veneri aequasse, Decembri Jovi, a.
Januario in Martium 1573. paulo minorem apparuisse Jove, postea stellis primae magni-
tudinis, sequentibus mensibus stellis secundae, Julio et Augusto tertiae magnitudinis
quantitate parem fuisse. Sic paulatim minorem factam mense Martio anni 1574 con-
spici ulterius prorsus desiisse, De scintillatione et coloribus eadem hic refert Tych0‚

 

