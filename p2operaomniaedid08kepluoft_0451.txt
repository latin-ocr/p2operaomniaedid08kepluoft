Kepleri literarum studia et doctrina. 997

moribus, ob quos in aliquo censu est, cujusmodi sunt probitas, religio, fides,
honestas, elegantia. Laudatus est ob indolem bonam in pueritia a praecep-
toribus, quamvis tum pessimorum esset morum inter aequales. Adulta jam
juventute opinionem habet pietatis, moderationis, industriae, ob quam boni ei
favent. Est ille quidem per se religiosus ad superstitionem usque. Puer
decem annorum, cum primum legere sacra potuit, exemplum Jacobi et Rebeccae
sibi in ineundo conjugio proposuit, legis praecepta servare voluit, doluit, sibi
ob jam admissam vitae impuritatem negatum esse prophetiae honorem. Cum
quid sceleris patravit, expiatione certa usus est, qua rite administrata credidit·
se poenis eximi3 erat autem quarundam concionum recitatio. Preces vesper—
tinas si noctu somno praeventus omisisset, mane cum matutinis conjungebat.
A Deo maizima ct optima quaeque petere instituit, uti temporali se auxilio
patefaceret, quo aeternum auxilium credere possit. De religione cupide in
vulgus disserit. Tum autem virtutis studiosissimus est, itaque vita ejus caret
insignibus maculis, nisi quae ex ira et lascivis, itaque inconsideratis jocis pro-
veniunt, quia illa adhuc regnant apud ipsum. Senes amat et colit, gratitu-
dinem verbis et opere exercet atque etiam ostentat. Moderationis studiosus
est, quia causas rerum diligenter expendit. Nam quod non probat, ibi et
ipse arma crepat. Ex eo fit, ut ne Deum quidem existimet simpliciter dam-
naturum gentes Christo non credentes, ex eo pacem inter Lutheranos et Cal-
vinistas suadet, erga Papistas aequus est et aequitatem eam omnibus com-
mendat. — Unde ista‘? Unde nisi ex Jove et Venere eum Sole corinexis‘?“ etc.

Huic Kepleri judicio de ingenio suo et moribus adjungenda est con-
fessio ipsius non astrologica, sed plane naturalis et sincera, quarn postea
(anno 1619) ad Vincentium Blancum scripsit: „Non omnia possumus om-
nes. Neque ego ordinem tenere possum: extemporaneas sum ego, confusus,
si quid ordinatum a me proficiscitur, decies id repetitum est. Interdum error
calculi ex properatione commissus longissimo tempore me remoratur. Possem
sane infinita effundere, nam etsi deest lectio, superest imaginati03 at non placeo
mihi in consusaneis talibus, taedet pigetque3 eoque vel abjicio vel reservo,
donec revideam, id est donec nova scribam, quod plerumque fit. Peto etiam
a vobis amicis, ne me totum damnetis in pistrinum calculationum mathemati-
carum‚ tempus mihi ad speculationes philosophicas indulgeatis, delicias meas
unicas, Suum cuique pulchrum: alii tabulae et materia genesium, mihi flos
astronomiae, politia motuum et ornatus placent.“ —

Liber, quo edito Keplerus in astronomicorum scriptorum ordinem iniit,
Prodromus est dissertationum cosmographicarum, continens
Mysterium cosmographicum. Cujus libri Maestlinum magistrum Jam
supra dictum est aliquam habuisse partem, eundemque editioni codicis a Gratio
ad eum missi praefuisse, senatui Tubingensi librum commendasse et tironem
praefatione sua commendaticia ad doctos introduxisse. Hujus autem libri Maest-
linus ita socius erat et particeps, ut numeros ex Copernico et Tabulis Prute-
uicis et conferret et restitueret, nonnullas quoque figuras a Keplero minus
bene descriptas corrigeret3 cetera ipsius Kepleri sunt. Jarn Tubingae adoles-
cens ingeniosus illa Pythagoraeorum cogitatione valde delectatus est, qua hujus
mundi et ordo et species numeris et formis describeretur. Iis autem, quae a
Maestlino audierat de Copernico, statim in adolescente excitata cogitatio et
cupiditas est, doctrinam Copernicanam, quae ei statim unice vera videretur,
’ cum illis Pythagoraeorum cogitationibus connectendi. „Adeo delectatus sum
Copernico, ut non tantum crebro ejus placita in physicis disputationibus can-

