1016 Vita Joannis Kepleri. ·

etiam hic circumscribit ejus notionem ideoque exempli causa in quarto capite
dicit: „Oculi, quorum objectum sunt lux et radii lucidi, nullum faciunt ido-
neum judicium harmonicae radiationis binorum planetarum. Nec est ratioci-
nativa facultas. Etsi enim ex observationibus astronomicis per oculos ad-
ministrandis ratio invenit et computat, qui quovis tempore sint aspectus, id
tamen non agit naturaliter, quippe non apud omnes promiscue homines, sed
voluntarie, apud paucos astronomiae singulariter deditos,“

Sub finem quarti libri, postquam secundum rationem ab ipso probatam
a circuli sectione profectus certum atque finitum aspectuum numerum efficacem
esse docuit, efficaciam eorum denuo tractat et in ea persistit sententia, mul-
torum annorum observationibus (quas vol. VII. p. 618—653 collectas exhibuimus)
evidentissime sibi demonstratum csse, aspectus illos ctiam ad mutandam tem-
pestatem valere. Hanc autem efficacitatem non alio modo explicare potest,
quam „non ratiocinativam quandam“, ut ipse ait, in Terra vigentem ponens
facultatem, quam cum anima hominum aut bestiarum instinctu confert: „Quod
est bovi stimulus, equo calcar, militi tympanum et classicum, auditoribus
oratio incentiva, turbae rusticorum modulatio ad fistulam, utriculos et pandu-
ram, hoc est universis, praecipue vcro in unum congregatis, configuratio coe-
lestis idoneorum planetarum, ut ct singuli in suis meditationibus operisque
incitentur, et universi ad conspirandum sociandasque dexteras promtiores fiant. . .
Quod animam Terrae tribuerem, movit me praecipue hoc, quod formatrix
facultas cst in visceribus Terrae, quod in gemmis et fossilibus exprimit quin-
que corpora regularia: nam de opifice testatur opus. Quibus addat, qui Coper-
nicum sequitur, volutionem globi Telluris diurnam, perpetuam et aequabilissi-
mam, quam inter hujus animae munia rectissime accenscbit. Quid quod et
sensus quidam vel tactus vel auditus Telluris globo inesse videtur, argumento
hoc, quod constanti traditione confirmatur, si quis lapillum in hiatus montium
conjiciat aut in lacum montanum, e vestigio tempestates excitari. . . . Relucet
in anima Telluris imago quaedam circuli zodiaci sensibilis totiusque adeo firma-
menti, vinculum sympathiae rerum coelestium et terrestrium, relucent multo
maxime in illa archetypi omnium ipsius muniorum omniumque motuum, qui—
bus corpus suum quocunque sensu moveat. Sic in hominis animam influit
totius zodiaci sensilis figura, recens a partu incensam, inque illam inolescit
penitus et signat loca omnia, quae planetae sub fixis, quae ortus, occasus
aut medium coeli obtinuerunt. Prae reliquis vcro rebus astronomicis multo
maxima necessitudo intercedit harmoniis radiosis curn ortu primo et formatione
hujus vitalis in homine facultatis.“

Ab hac quaestione ad aliam ejus similem transgressus Keplerus refert,
quam vim harmonica planetarum positio tempore natali infantis ad ejus ani-
mum animique facultates sibi habere videretur, quaeque necessitudo videretur
intercedere inter matris et infantis recens nati constellationes natalicias. Ejus
rei postquam testes se ipsum et matrem commemoravit (conf. vol. V. p. 261),
his verbis finem eJus expositionis facit: Haec ego de anima disputavi non
equidem hoc consilio, ut philosophiae divinae studiosos avocem a lectione
metaphysicorum auctorum, sed ut haec ex mea professione exque intimo hujus
operis Harmonici penu depromta, necdum tacta ab iis, quod sciam, con-
siderationibus illorum veluti supplementi loco adjicerem, unde ab iis, qui post
me sese huic contemplationi physicae dedituri, auctores dictos lecturi, nostra
haec veluti experimenta cum illorum ratiocinationibus collaturi et utrum-
que ad alterius limam liberrima rationis censura exacturi sunt (quod fatcor a

 

