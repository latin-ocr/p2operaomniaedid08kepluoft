Kepleri literarum studia et doctrina. 999

Qui liber Keplerianus dignissimus erat, qui doctorum omnium animos
in se converteret, non modo ob rei ipsius proprietatem et novitatem, sed etiam
quod cogitatio illa rationes geometricas ad coelestium siderum motus adhi-
bendi ingeniosissime in eo exposita et doctrina Copernicana primum publice
explicata et defensa esset. In eodem omnium postea inventorum Kepleria-
norum fundamenta et prIma semina insunt, Keplerus denique ipse, quamvis
libellum juvenilem, imperfectum, immaturum laborem dicat, tamen postea quo-
que cogitationibus in eo contentis gloriatus est. Quibus causis libellus ipse
accuratius nobis cognoscendus est, praesertim cum Keplerus viginti quinque
annis post primam editionem denuo librum additis multis annotationibus ederet
et quasi supplementi causa cum „Harmonia“ sua conjungeret. Editio prima
anno 1596. in lucem prodiit, secunda anno 1621, quamvis in Harmonia, anno
1619. edita, inscriptum sit: „Accessit nunc propter cognationem materiae
Prodromus seu Mysterium cosmograplricuni.“ Quae annotationes editioni alteri
adscriptae quantum in literis Keplerus profecerit tam clare tamque dilucide
exposuerunt, ut excusatione vix opus sit, si priorem editionem sequentes operis
ipsius epitomen hoc loco afferimus.

Statim primo capite de quaestione illa agitur, utrum doctrina Coperni-
cana cum Scriptura Sacra consentiat necne, sed haud dubie adhortationis
Hafenrefferianae memor, hanc quaestionem accuratius exponere minus commo-
dum esse censuit, quum alioquin se haud ambiguum Copernici defensorem prae-
beat et argumenta sua clarissime exponat. In annotatione autem (ed. secundae)
de Pontificiali illo anni 1616. decreto disserit, ex quo „liber Copernici suspen-
sus est donec corrigatur“, et haec verba extrema in ⁷7donec explicetur“ im-
mutanda esse arbitratur. In suis de Marte, de astronomia Copernicana libris
etin Harmonia satis a se doctrinam Copernicanam defensam esse et ipsos
theologos explicatione illa contentos futuros, dummodo aliquid sanae mentis et
aliquam astronomiae cognitionem attulerint.

In interpretanda hypothesi Copernicana Keplerus a medio Solis loco ar-
gumentatur, sed in editione altera hanc explicationem correxit: „Nondum
sciebam, quod postea in commentariis Martis demonstravi, anomaliam orbis
magni (terreni) seu commutationis, quae retrogradationes causatur, restitui ad
ipsum verum Solis motum et locum“, et paulo post: „Copernicus eccentrici-
tates computavit velut a centro orbis magni, per hos vero 25 annOS, ex quo
libellum hunc edidi, sic est a me constituta astronomia, ut eccentricitates orn-
nes ad ipsissimum Solis centrum ceu veram mundi basin referantur.“ Quos
Copernicus tribuit Terrae tres motus (supra p. 567), Keplerus observanter re-
fert in editione prima, in secunda vero se corrigit, dicens: „imaginationi huic
(motus non integri orbis, sed orbiculi coelestis, Terrae globum proxime ceu
nucleum includentis) ansam praebuit Copernicus‚ seu servire voluerit captui,
sive re vera et ipse haeserit in perplexitate rei. Utut se res habeat, motus
iste re vera motus non est, quies potius dicenda. Terrae globus, dum annuo
motu circumfertur circa Solem, tenet interim axem volutionis suae sibi ipsi
semper parallelum in diversis sitibus, . . . propter continuitatem diurnae con-
volutionis circa hunc axem, quae illum tenet erectum, ut fit in turbine incitato
et discursitantess

Jam Keplerus ea inquirit, quae in mundo sensibus incurrunt3 sphaeram,
inquit, omnium esse nobilissimum corpus, curvum ad mundi ornatum adhibi-
tum esse, proxima hoc sequi corpora, planitiebus inclusa. Lineas vero et
superficies planas ipsas, „ut infinitas ordinisque incapaeeS‚ e mundo finito,

