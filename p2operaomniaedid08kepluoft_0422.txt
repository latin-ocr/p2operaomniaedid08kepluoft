968 Vita Joannis Kepleri.

„Fortuna plus quam crudelis inducias non concessit. Nihil quidem periculi
corporis, nihil vitae meorum imminet, et vana haec nubila dispellet clarissi-
mus veritatis radius. At perit nobis recula nostra funditus3 necdum enim
finiri potest processus.“ Nonnullis annis post (1623) de edenda sua „Astro-
nomia Lunari“ haee dat Berneggero: Anne egregium facinus, cyclopicos hujus
temporis mores vivis coloribus depingere, sed cautionis eausa terris cum tali
scriptione excedere inque Lunam secedere? Quamquam quid tergiversari juva-
bit? Missam igitur penitus faciamus picem hanc politicam nosque inamoenis
philosophiae viretis plane contineamus.“

Jam antea Keplerus Berneggerum saepius per literas adierat Austria-
corum Nobilium nomine, qui filiis Argentorati hospitium quaerebant. Eidem
anno 1624 Lincium reverso cum simile quiddam mandatum esset, non alie-
num esse videtur, epistolam Berneggero scriptam, cujus exitus vol. VII. p. 141.
allatus est, hoc loco addere. Data est Lineii d. 29. Martii et Berneggeri
respondet literis d. 14. Februario datis, quibus hic nonnullos de Luna libros
affert, quos Keplerus ad Astronomiam Lunarem edendam possit adhibere.
Scripsit autem haec: Quas ad me dedisti literas Miitscheliuus demum 28.
Martii reddidit. Opportunus admodum fuit ejus adventus. Nam eadem hora
certior sum redditus, tabellarium Eserdingensem ad vos iturum. Cum igitur
Ill. et Gen. D. D. Erasmus senior, L. B. a Starenberg in Riedeck, Wildperg
et Lobenstein, Comitatus Schaunburgici et arcis Eferdingae Dominus, in man-
datis mihi dederit, G²³³ Sae nomine ad te ut scriberem, Miitschelini praesentis
de te narratio lucem mihi praetulit, quid abs te spe uon irrita peti posset.
Sunt illi quem dixi Baroni filii duo, Joh. Richardus et Georgius Henricus‚
ille 16, iste 15 annorum, florida uterque adolescentia, luxuriantibus incrementis,
indole generosa, ingenio miti et tractabili, moribus incorruptis, ut qui domi
in conspectu parentum prudentissimorum et in praesentibus fortunae saevientis
insultibus pietatem unice colentium educantur. Magistrum habent virum seda-
tum, tuarum artium cultorem et sectatorem nou infelicem, qui dudum in
comitatu Tscheruemelii Bai-onis Galliam vidit. Hos pater, profectus eorum
cupidissimus, diutius equidem quam ipse vellet, spe tamen eluctandi prius ex
infortunio jam triennali, domi continuit3 sed cum videret aetatem ipsis labi,
tandem ad vos emittendos statuit, ut ingeniiffmorumque culturam majorem
apud exteros interque frequentiam aliquam nobilitatis Germanicae capiant.
Cum autem et ab aliis et a me, qui quotidianus ipsius sum hospes, tuas vir-
tutes a multo tempore audisset praedicari, tuaeque eruditionis affectusque in
patriam, in pietatem, in studia honesta experimentum ex monumentis tuis
literar-iis percepisset, rogandum te hoc meo stylo censuit, uti filiis suis cum
magistro Fischer-o ct uno ministro probitatis exploratae habitationem in tuis
aedibus, a quibus omnem arceri levitatem cousentaneum est, victumque fru-
galem, nobilibus studiosis convenientem (in quo commensales, qui literarum
causa praesentes erunt, non recusant sed expetunt) suppedites. Ab ipso vero
Generoso parente pretium justum et usitatum, nec enim in praesenti fortuna
jactantius aliquid dicit, tempori tamen et bona fide numerandum exspectes.
Quamquam vero non dubitat, te spectatae virtutis virum facile consensurum
laetaturumque de materia tibi oblata bene de patria merendi, dum in exor-
nandis ejus praecipuae nobilitatis juvenibus operam erogatis, voluit tamen hanc
voluntatis suae significationem per me praemitti, et ut filiis suis, post unum
mensem sequuturis, paratum sit hospitium, et ut literis occasione proxima
rescriptis tuum etiam consensum quam maturrime testeris animosque paren-

 

 

