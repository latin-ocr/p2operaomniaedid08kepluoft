590 Summarium Historiae Astronomiae seculo XVI.

tabulis suis, si solum ad Copernici rationem relatae essent, nonnisi paucos uti posse
intelligebat.

Ut habeat lector, quo rationem procedendi Reinholdi dijudicet, haec ex „prae-
ceptis“‚ quae sunt numero 73 paginis 132 (in editione Tubingensi anni 1562) contenta,
desumsimus.

De aequando tempore ob inaequalitatem dierum naturalium. Duae sunt causae,
quare propositum aliquod tempus aequari interdum oporteat: altera est inaequalitas
dierum naturalium, altera meridianorum varietas, Perpetua et universalis experientia
testatur, non solum quod coelestes motus videantur nobis dissimiles et inaequales in
unoquolibet plancta, quemadmodum Sol aequales zodiaci semicirculos haud aequali-
bus temporum spatiis permeat, verum etiam quod iidem re vera sint constantes, rati
et aequabiles, quia manifestum est, periodos seu integras cujusque planetae conver-
siones aequabilitatem quandam inter se conservare, ut Sol semper annuo, Luna men-
struo spatio percurrit eundem signiferum, etsi tamen in una parte orbis interea diu-
tius commoratur quam in alia, quemadmodum in elementis et hypothesibus motuum
haec controversia de dissidio aequalis et apparentis motus copiose explicatur. Hanc
ob causam astronomi in motuum coelestium inquisitione primum medios seu aequales
motus proponunt, apte et concinne distributos in spatia aequalia temporum, deinde
vero docent, quantum illis aequalibus motibus alias addendum sit, alias demendum,
ut absque labore observationis, quem locum vere transeat stella hoc aut illo tempore,
canonum duntaxat et numerorum beneficio cognoscatur. Ad hunc enim prorsus finem.
astronomicus calculus dirigitur. —— Nunc ut institutum agamus, sciat lector, aequales
motus tum respondere aequalibus temporibus, tum ex canonibus suis aliter excerpi
non posse, nisi aequale fuerit tempus, cui congruens aequalis motus alicujus stellae
quaerendus est. Quapropter astronomi tum reliquas temporis species aequales assu-
munt in computatione motuum, tum vero maxime dies, vulgo naturales, Graecis
νυχθημερους appellatos, qui tamen re vera haudquaquam aequales deprehenduntur,
etsi haec inaequalitas seu differentia nec ita magna est, nec subito sentitur, nisi col-
latis duobus inter se diebus non proximis, sed satis longo invicem intervallo distanti-
bus, Diem enim naturalem aequalem et aptum numerandis motibus definiunt spatium
temporis, quo fit integra coeli vel aequinoctialis circuli conversio ac praeterea parti-
culae, aequalis ei, quam Sol in zodiaco a medio aequinoctio aequaliter interea con-
fecit. At verus sive apparens dies naturalis similiter spatium temporis est, quo fit
integra aequinoctialis conversio ac praeterea particulae ejusdem aequinoctialis. quae
vero motui Solis in zodiaco ab apparenti aequinoctio respondet. Cum autem in toto
ambitu aequinoctialis tempora numerentur 360, motus autem Solis diurnus aequalis a
medio aequinoctio sit 59¹ 8¹¹ ί20”’, manifestum est, diem naturalem seu astronomicum
aequalem perpetuo constare temporibus 360. 59¹ 8‘⁴ ‘20¹¹‘, sed verus dies naturalis alias
superat hunc medium, alias minor est, propter duas causas: partim quod motus Solis
verus quamquam parum, tamen in singulos dies variatur, bis tantum in anno cum
aequali motu congruens, partim quod segmentis zodiaci etiam aequalibus non tamen
aequalia respondent aequinoctialis circuli segmenta in mundi conversione. Porro cum
ascensionum ratio in horizonte multipliciter variet pro sphaerae obliquitate, iu meri-
diano autem sit eadem ubique locorum quae in sphaera recta, placuit astronomis
initium diei sumere a meridiano potius quam ab horizonte, ut omnibus in locis uno
eodemque modo apparens tempus in aequalitatem commutaretur. Ceterum hac nostra
aetate maxima differentia inter aequales et apparentes dies contracta est in tempora
7 cum 3 quintis unius, quae sane aliquando supra 10 tempora sese potest extendere.
Jam ex his omnibus sequitur, cum ad praescriptam aliquam veri diei naturalis horam
stellarum in coelo loca investiganda sunt, non simpliciter utendum esse illa hora, sed

