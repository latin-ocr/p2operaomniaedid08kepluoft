1629. 913

Specta festivum scribendi genus3 epistola non ut veteresgcerata, sed
plane plumbea, quam meis manibus collectam Goerlicium misi ad proelum.
Eam lectam rogo literis Remi Jungas, non omissa intima pagina. Et vale,
Deo commendatus. - Dabam Sagani postridie Cal. Mart. Greg. anni 1629.

Keplerus Berneggeroz S. P. D. Clarissime amicissime vir. Gdrlicium
veni 7 milliaribus Sagano epistolae meae causa, quam Rhambanus typographus
et custos neglexit mittere Lipsiam et Francofurtum, et „sportulae“ causa,
quarn manibus meis collectam Sagani renuit imprimere ante 3 septimanas.

Dum hic sum, literas accipio meorum, quibus tua in filiam meam muni-
ficentia commendatur, omnino cum querela inopinati et poenitentia petitionis.
Ego ut tibi gratias agam onus aliud impono: sis filiae maritandae pater.
Scribit ad me soror de medico Kirchhemensi Renzio, viduo3 vellet hunc legere
affinem. At inepta est pronuba et propinat filiae meae deridiculum cum suis
praeconiis. Ego conditionem laudo, filiae meae faveo vellemque adjutam3
at quid possum absens, ignorata voluntate personae? Et tempus jam elapsum
puto. Id si est, aliam ecce conditionem, si tu eam laudaveris. Ille (Bart-
schius) meus vicinus, collega calculi, coelebs adhuc est suspensisque consi-
liis connubialibus contemplatur eventum reformationis in Lusatia. Periculo-
sissimus est status provinciolae, Saxone defensionem eminus minitante potius
quam parante, siquidem ille viribus, ut metus est, succumbat. Rogo, quem
tu illum expertus Argentorati, quibus moribus, sumtibus vixit, quae spes de
spe eJus de Argentinensi professione in eventum sinistrum Lusatiae‘? Male
me habet unum, quod anchoram studiorum in astrologia figit, medicinam in-
super habet. Si talia scribere potes ad me, qualia ipse satisfactura mihi putas,
rogo, scribe ad ipsum: primum negato, consultum abJecta medicina in solam
mathesin recumbere, deinde spem illi facito, fore ut meo suffragio adjutus
Argentinae in eventum commode degere possit3 tum adde, quin ille potius,
quod caput est, aperte aggrediatur, dudum ex publica epistola suspectus, filiam
meam petat vel te ipso pronubo, qui sis illi vicinus ct per literas familiaris.
Sapienti sat. Propero domum. Vale. Gorlicii d. 10. Apr. 1629.

Literas Kepleri d. ¹19J‘29. Apr. 1629, ex parte vol. VI. p. 626 et supra p. 146
proposuimus. Anxium se esse ait de rebus suis Linciensibus, de mappa nautica etc.
et nunciat, misisse se tabulas mathematicas typographo Francofurtensi Tampachio.

Berneggerus Keplero S. P. D. Vix absolvi Bartschianam epistolam, et oppres—
sit me tabellarius Noribergensis, in viam praeceps, itaque neque illam relegere potui,
nec binis tuis proximis respondere. Hoc tantum, D. Clutenium dedisse mihi superiori
septimana nomine sui principis pro oblato libro tuo Rudolphinarum ἀντιδωρον spe mea
maJ'US, sc. aureos Romanos 8, qui constituunt imperiales 1o. (ad vol. VI. p. 6-26 refe-
rendum). Scripsi filiae de hac pecunia, nunciavi quoque filio. Sed ista sibi mitti
petit, quod hic non opus habeat, magisterio, in quod ei pecuniam hanc destinaveras,
pridem obtento. Si quando ad, me scribere placebit, oro disertis verbis hujus hono-
rarii memineris, ut bonae fidei meae fidem D, Clutenio facere ostensis literis tuis
queam. Vale. Script. ὡς ταχιστα. Arg. d. 14. Maji 1629.

Berneggerus Keplero S. P. D. Quod in Calendario meo notavi, d. 14. Maji
Juliani literas ad Te, Vir maxime, simulque ad Bartschium nostrum dedi, quas
Eckebrechto tuo Norimbergae traditas in manus certo novi, nec ab eo recte pro-

. curatas esse dubito. Quare jam nunc liberatus es, credo, sollicitudine illa, quam

postremae tuae prae se tulerant, in quibus quod de missis ad Tampachium tabulis
mathematicis scribis, injecisti mihi desiderium illas videndi et in usum nostrae quo-

que juventutis academicae conferendi, nec omittam, ut primum est occasio, Tam-
Kepleri Opera VIII. 59

