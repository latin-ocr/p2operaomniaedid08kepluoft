1006 Vita ‚Ioannis Kepleri.

que errores, qui ad ipsam quidem veritatem deducere non possent, sed ut
res veritati propius accederet et ad emendandam astronomiam via aperiretur
evitari non possent, omnia haec contenta sunt immortali illo Kepleri opere,
qnod jure Novam Astronomiam dixit et, hac nova astronomia ex Martis
planetae observationibus deducta, amplius inscripsit: „Physica coelestis
tradita commentariis de motu stellae Martis.“ Cur autem ipsius
Martis stellae motus et cursus investigaret, auctores erant Tycho eJusque ad-
ministri. qui anno 1600, 011111 Keplerus Pragam veniret7 in hujus sideris ob-
servationibus versabantur. „Divina dispositione accidisse puto, quod eodem
tempore ego advenerim, quo tempore Marti ille erat intentus, ex cujus moti-
bus omnino necesse est nos in cognitionem astronomiae arcanorum venire,
aut ea perpetuo nescire.“ Jam anno 1602. Keplerus in cogitationem incidit,
pro figura circulari figuram ex longo rotundam (evalem) verum Martis cursum
Judicandi; quod cum anno 1604. falsum esse intellexisset, postremo post in-
numera eademque irrita experimenta verum Martis circuitum ellipsin esse in-
venit. Quamvis autem opus ipsum anno 1605. paene confectum esset et in-
cunte anno 1606. Keplerus amicis operis confectionem nunciare posset, tamen
et imperatorii fisci inopia et impedientibus haeredibus Tychonianis ita retardata
editio est, ut typus exeunte anno demum 1608. incepta anno 1609. perfice—
retur. In vol. III. praefatione dictum est, in plus mille paginis arcte scriptis
(Pulkoviensium codicum voluminis XIV) et calculationes ad edendum librum
necessarias et varias illas Kepleri ambages esse contentas; eodemque loco et
de operis origine et de literarum de illo commercio plura sunt allata.

Caput operis quinquagesimum octavum, quo prima lex Kepleriana ex—
plicatur, ab hoc versu Virgiliano incipit:

Malo me Galatea petit, lasciva puella,
Et fuyit ad salices et se cupit ante videri.

Atque interpretandi causa hacc addit Keplerus: „Quod toto hoc opere spee—
tavi, ut physicam invenirem hypothesin, quae non tantum distantias efficeret
observatis consentaneaS, sed etiam aequationes itidem probas, quas ex ,‚vicaria“
hypothesi eoacti sumus mutuari, idem per hanc etiam verissimam hypothesin
tentans falsa methodo, rursum de rerum summa trepidare, rursum accusare
coepi verissimas distantias et librationem planetae de crimine, cujus falsa mea
methodus erat rea. Quid multis? Ipsa veritas et rerum natura repudiata et
exulare jussa, per posticum se furtim rursum recepit intro et sub habitu alieno
a me recepta fuit ..... Non erat opus, aequationes ex ellipsi de novo com-
putare, sciebam, ultro facturas officium. De distantiis solummodo sollicitus
eram, 110 forte ex ellipsi desumtae negotium mihi facesserent. At quamvis
hoc accideret, paratum erat mihi latibulum, incertitudo 200 particularum in
distantiis. Itaque ne hic quidem valde haesi. Multo vero maximus erat
scrupulus, quod pene ad insaniam usque considerans et circumspiciens invenire
non poteram, eur planeta, cui tanta curn probabilitate, tanto consensu obser-
vatarum distantiarum libratio in diametro tribuebatur, potins ire vellet ellipti-
cam viam aequationibus indicibus. O me ridiculum! perinde quasi libratio
in diametro non possit esse via ad ellipsin. — ·

Capite proximo, praemissis theorematibus de ellipsi, alteram prodit
legem suam de areis, quam his contra obsectiones salvat: „Si quis de
veritate rei dubitet, diffisus subtilitati et perplexitati argumentationis, res ipsa
prius innotuit per experientiam in huuc modurn. Constitui ad singulos gradus
anomaliae eccentri pro distantiis ab N (foco ellipsis) lineas diametrales‚ singu-

 

 

