842 vita Joannis Kepleri.

hanc deformem necessitatem sponte mea praeverterem, primum atque literas
Apellis tuique una filii libellum (de maculis solaribus) legerem. Quid? Tune
fidiculis opus esse putas ad confessiones hic extorquendas inter eos, qui non
pro gloria, sed de veritate certant? Nam quod publicam hujus agnitionis
significationem non dedi, causa est quia locus illi non suit alius nisi hic ipse.
Librum peculiarem hoc vili argumento scribere, id fuit insanire. — Dum ais,
esse lynceos, qui homines et animalia in Lunae globo degere affirment, quia
nullum novi, qui hoc affirmet, nec etiam eo usque se porrigit subtilitas tele-
scopii, hinc cogor suspicari perstrictam esse Dissertationem meam cum Nuncio
Sidereo (ΙΙ. 497). Atqui non affirmavi, me talia videre minuta, sed ex iis,
quae vidi majuscula sane, comparatis cum iis, quae hic in Terris fiunt minu-
tissima, audacia sumta ratiocinandi quaesivi j0ci liberalis et philosophici oc-
casionem, ut praedixeram in praefatione. Maculas Solis a filio tuo longe ante
Apellem visas, si harum vindiciarum satagis, et testatus sum Pragae multis
et testor etiamnum. His iterum jocans addit Keplerus, rediens ad errorem suum de
Mercurio viso in Sole: etiam filius tuus suum mihi cedat honorarium, quia Solis
maculas prior ipso detexi idque ante inventum telescopium belgicum3 ut qui-
dem passim in delubris obvium est observare has Solis maculas, quod Ratis-
bonae in templo cathedrali anno 1613. multis ostendi. — Quod Metius, in-
ventor telescopii, pollicetur instrumentum, quo literas ex intervallo trium mil-
liarium legere possis, id pulchrum ausu, impossibile factu puto. Non vidit
homo aut non percepit demonstrationes a me proditas. Unciales literas re-
praesento facile, sed illas, quae non distant multo plus a vitro quam vitrum
ab oculo. . . , . Lego tamen et ipse literas ex intervallo trium milliarium,
sed inscriptas horologii circulo, pedales et cubitales existentes, nec nisi diis
faventibus Junone et Phoebo ..... Revolutionem macularum solarium statuis
13 mensium, perinde ac si sit in aethere proxime sub Sole orbis aliquis can-
cellatus quasi seu contextus infinita macularum serie, cui tribuis motum diur—
num 57⁴ et quod sequitur hinc, evolutionem seu apocatastasin annorum 30.
Solertiam agnosco tui ingenii, diligentiae vero et laboris irriti me miseret.
Non satis, Fabrici, circumspexisti circumstantias omnes, oblitus cs, motum
macularum in medio Solis corpore velociorem esse quam in marginibus, ni-
mium facilis es in comminiscendis orbibus et mole hypothesium: crebram hanc
in meis epistolis querelam invenies3 famam in astronomicis hypothesibus emen-
dandis hoc vitio prostituimus, Nihil hic reliquum tuis vel meis curis fecit
accuratissima Gali laei diligentia, cujus epistolas ad Marcum Welserum italico
scriptas idiomate suadeo diligenter perlegas; dignae omnino sunt, quae et
latine legantur.

De conjunctione Saturni et Jovis (Dec. 1603) litem moves non neces-
sariam super uno scrupulo, quo tibi ipsi totique adeo scientiae praejudicium
creas imprudens. Si non prius sunt edendae tabulae, quam unicum minutum
assequamur, nunquam edi poterunt neque tuae, quas ostentas, nec meae, quas
tantopere efflagitas ..... Sed nimirum id egisti, ut a me responsionem hanc
exprimeres sciresque, quae spes esset tabularum, quo loco astronomia, utque
per indirectum lectoribus commendaretur mirabilis certitudo et consensus tui
meique calculorum inter se et cum observatione mea, quem ego consensum
non tam ex meis observationibus, non etiam ex tuis, non denique ex poste-
riorum, quam ex Braheanis aestimari velim, eoque Ephemerides meditor ad
annos 30 exactos, meditor et calculum observationum Braheanarum omnium.
Interim si recte mones, diffidendum vitae, demus igitur operam uterque, ut

