602 Summarium Historiae Astronomiae seculo XVI.

quas J. Vernerus ob eandem causam finxit. Lunam non sine ratione collocat in epi·
cyclo epicycli, centrum minoris in circumferentia majoris. Ceterum adverto, totum
minorem intra majorem includi oportere, ne coelum rumpatur, si id commodum esse
putet. Et quoniam eccentricos orbes ponit, alios ponere necesse erit, qui planetarum
sphaeras concentricas compleant. Quare judicio meo id solum contendere debuit,
quonam videlicet modo ex suis et aliorum observationibus tabulas coelestium motuum
exactiores reddere posset, quod quidem assequi poterat octava sphaera mota, Sole
etiam moto, Terra tamen in medio mundi immobili existente, ut in communi astro-
nomia. — Quum inter Lusitanos et Hispanos fere unus laudetur Nonius, qui alge-
braicae rationi operam dederit, insignire lubet librum ejus inscriptum: Libro de Al-
yebra y arithmetica y geometria. 1567. (Pluribus de Nonio agit Delambrus in hist. astron.
mediae aetatis p. 398-430.)

Circa medium seculi XVI. floruit poeta astronomicus et Medicus celeberrimus
Parisiis, Antonius Mizaldus († 1578) cujus exstant quaedam carmina astronomica
et cosmographica. (Meteorologia, 15473 Aesculapii et Uraniae conjugium, 15503 Plane-
tologia‚ 155‘13 De mundi sphaera seu Cosmographia, 1557. [15Tl], Zodiacus‚ Planetae,
Asterismi 1553). Conscripsit etiam opuscula quaedam oratione soluta (Ephemerides
1554. Cometographia 1549. etc.).

Opusculum ab auctore „Ephemerides“ inscriptum nil continet praeter tempes-
tatum descriptionem earumque divinationem. Praecepta significationum eadem ferme
sunt, quae passim in Calendariis deprehendimus, desumta e Solis stellarumque aspec-
tibus et colore, nec non ex animalium quorundam habitu, immixtis quibusdam de
rerum natura perversis judiciis (V. c. fulmen fit, quando halitus siccus et nonnihil
viscosus multo motu conciliato aestu in nube percoquitur et in ferream aut lapideam
quandam massam coit. Aliter: fulmen est exhalatio ardens, e nube vaporosa deor-
sum violenter jacta)⁴ In Cometographia originem cometarum hanc esse dicit: „Terra
una cum aqua Solis ac stellarum radiis pulsata tenuissimos halitus in ambientem aerem
emittit, quorum pars altera ardens in aere inferiore remanet et dracones volitantes
etc. nominatur, altera pars in altiorem aerem evehitur, nominatur faces, trabes etc.
Spiritus e Terra emergens in suprema aeris regione sub sphaera Lunae incenditur et
pabulum cometario incendio idoneum praebet. Quae materia temperamentum a coelo
accipit et peculiari motu ab aliqua certa stella regitur et trahitur. Cauda a reliquo
corpore nihil differt, nisi quod fortasse minor atque levior existit.‘·' Ejusmodi ineptiae
multae deprehenduntur3 adduntur astrologica et catalogus cometarum inde a cometa,
qui Xerxis tempore conspectus est² usque ad cometam anni 1539, circa eaput Leonis
effulgentem. — Amicissimus erat Mizaldus Orontii Finaei ediditque anno 1556 mortuo
auctore Finaei opus: De rebus mathematicis hactenus desideratis libra· IV.³ refertum
erroribus geometricis, item sicut alia Finaei opera virum nimis sui conscium exhibens;
nec tamen non alia rationi magis consentanea deprehendimus, quamquam irrito conatu
v. c. circuli aggressus quadraturam, rationem tamen inter diametrum et circumferentiam
hanc refert: 1 ad 3}ss 3 nec non laudanda est in typis exprimendis diligentia et elegantia,
ita ut hoc Finaei opus. quod apparatum attinet, praeferendum sit aliis monumentis typo-
graphicis circa hoc tempus editis. Ad Mizaldum redeuntes, hoc tantum priusquam
ulterius progredimur notandum censemus, poemata viri parum praeponenda esse reliquis
illius scriptis, ut quae nimis abrupte rem tractent nec nova aut singularia exhibeant.

Bene meruit illis temporibus de astronomia Erasmus Oswaldus Schre-
ckenfuchsius, Austriacus, praecipue edendis priorum astronomorum operibus et
scite illustrandis. [Ptolemaei opera edidit 1551, Purbachii 1556, Procli 1561, Regio-
montani 1567, S. Bosci 1569.) Nimis autem occupatus in his priorum temporum
studiis, parum rationem habuit recentiorum. Copernicum quidem laudat „quasi mira-

 

