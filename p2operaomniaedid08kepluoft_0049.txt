Summarium Historiae Astronomiae seculo XVI. 595

Revolutionibus, 5) De exemplis ‘100 geniturarum. Additis insuper Tabulis asc. rec-
tarum et obliquarum eclipticae, et stellarum et radiorum, usque ad latitudinem 8 par-
tium. Ejusdem, antea non edita, Aphorismorum astronomicorum segmenta VII. Opus-
culum incomparabile.“ In praefatione alloquitur episcopum summique pontificis vica-
rium Philippum Archintum, referens: ..Quae de astrologia ad hanc usque diem scripta
sunt, Ptolemaei exceptis monimentis, tantum a veritate abhorrent, ut fabulis potius
similia rideantur. Quam ob rem cum artem sic traditam, praeterquam quod nulla
esset, professores etiam ridiculos facere conspexissem, ab ejus studio semper abstinui,
donec tuis adhortationibus, quasi jam illam tenerem, impulsus rem arduam ac incredi-
bilem aggressus sum, industriamque quantam potui adhibui. Quibus factum est, ut
qui unicus erat tum inveniendi tum tradendi disciplinam modus, ut scilicet illius prin-
cipia philosophiae principiis, ejus decreta cum experimentis annecterem, eum me assc-
cutum existimem. Scripseram haec omnia 10 libris ab initio, jam quae diffuse scripta
erant, in dissectas brevesque sententias redegi, sic ut nihilomnino praeceptorum in
arte desiderari posset. Nec piget laborum⁷ cum unum perfecerim, quod ad me atti-
nebat, inventionem quidem atque absolutionem artis ..... Postquam astrologiam e
tenebris erui, metoposcopiam inveni ac in artem redegi, arithmeticam perfeci, medici-
nam magna ex parte dilucidavi, geometriam auxi in immensum novis undique inven-
tionibus excogitatis, multaque alia praeclara in libros varii generis contuli, postquam
nullum opus egregium nunc in lucem editur, quod non de nobis honestam faciat men-
tionem, postquam nostra legi desiderarique ab omnibus vidi impressoribus: nnnc omni
dissimulatione deposita mortales perfidiae aemulorum commonefeci, tum etiam prin-
cipes atque potentes admonui, ne occasioni juvandi mortales propagandique in poste-
rum nominis sui deesse vellent ac simul ab avaritiae ac negligentiae vel etiam igno-
rantiae suspicione se ipsos vindicarent“ etc.

De astrologia dicit: „Si qua estin humanis usibus ars necessaria disciplinave
utilis, aut contemplatio jucunda vel divina sapientia, Astrologia certe non solnm talis
est, verum etiam omnium aliarum tum artium tum scientiarum praestantissima, quippe
cum sola et ante alias omnes astrorum primo cursus, dignitates, tempora, atque hinc
Deos ipsos etiam esse docuerit.“ . . .. „Astrologiam utiliorem fore omni alia disci-
plina, quis dubitat, cum et futura, si prospera sint, sequi doceat, si adversa, vel xitare
vel aequius ferre? Nam quae diu quisque ante praeviderit, lenius feret, etiam si
minuere nequeat. Porro quam jucunda sit futurorum scientia, ostendit tum etiam
praeteritorum tum praesentium cognitio, quae adeo nos oblectat, ut nihil horum causa
non praetermittamuS.“ . . . . In „Commentariis in Ptolemaei de astrorum judiciis libros“
(Bas. 1554) haec deprehendimus: „Astrologia nobilissima disciplina ab innumerabili
turba nebulonum foedata est, unde factum est, ut ipsius Ptolemaei liber squalore
jacuerit et ipso situ foedatus per 1400 annos ita abjectus, ut nisi nomen auctoris
illum defendisset, maxima cum jactura bonarum literarum periisset.“ Veram esse
artem, Cardanus multis e vita sua et aliorum desumtis argumentis probare vult3
ecclesiae et politiae edictis non astrologiam, sed vaticinia, magiam, augurium intr-r-
dicta esse. Legem illam Romanorum de „mathematicis“ illos spectare, qui per puncta
et numeros notasque divinaverint. Inter eos, quorum genituras pluribus refert in his
„Commentariis“ (in libro quem prius diximus insunt 100 geniturae ex parte hominum
celebrium, v. c. Petrarcae, Caroli V, Ciceronis, Lutheri, Erasmi, Neronis etc), quibus
astrologiae vim demonstrari putat, deprehendimus Christum. objectionem, impium
esse, quod hanc nativitatem inseruerit, his refellere studet: nihil in hac genitura non
mirificum, non castum, pium, sanctum, illustre esse et in hunc scopum illam esse allatam,
ut ii, qui Mohametem adorent, intelligant, „nostros mores nostraque instituta esse pie-
tatis, sanctitatis et justitiae, sua vero violenta et crudelia et ab omni pietate aliena3

39·

