Kepleri literarum studia et doctrina. 1013

metricas inter se conferre, quarum quum sit numerus infinitus, omissis ceteris
paucaS, quae „pulchrae“ cognominari possent, retinendas esse3 analogiarum
esse, res ipsas, ad quas plana et corpora regularia pertinerent, comparare.
„Pulchras“ illas proportiones et in figuris planis inveniri et auribus in musica
percipi: quae enim in musica ponerentur septem vel octo intervalla, ea res-
pondere figuris regularibus circulo inscriptis. Hac comparatione Timaei Pla-
tonici et Pythagoraeorum admonitus ad illos digreditur, eaque de causa illos
docet harmonias suas non recte probavisse aut exposuisse, quod nulla geo-
metriae ratione habita suas de musica opinio'nes arithmetica fulcire conati
essent. Ad has, quae in geometria et musica deprehendantur, harmonias
Keplerus tertium addit aspectuS, quorum et ipsorum octo tantum efficaces
censet esse, qui et ipsi figuris regularibus in circulo inscriptis efficerentur, et
quorum efficaciam ab ipso contendit usu cognitam esse3 namque per multos
annos dc ea re observationes a se institutas esse.

Haec cogitata in duabus illis epistolis quas commemoravimus satis in-
composite proseruntur3 nonnulla vero (de quibus vol. I. p. 197—203 et vol. V.
p. ‘20-29 comparanda sunt) pluribus explicata sunt. Anno 1607. autem Her-
warto de studiis a se in harmonias impensis denuo mentionem faciens de
argumento quatuor partium, in quas opus suum esset divisurus, copiosius lo-
quitur. Neque vero se ait arduum hoc opus aggressurum esse, priusquam
astronomiam, quam tum maxime elaboraret, ad finem perduxisset. Adjicit, se
Herwarto gratificantem etiam Ptolemaei harmoniam ab illo secum communi-
catam denuo interpretaturum et annotationibus illustratam editurum esse. (Cfr.
vol. V. p. 30 ss)

Ab anno 1607. usque ad annum 1618. in Kepleri epistolis nullam Har-
moniae mentionem factam invenimus, secl fragmentum ex manuscriptis Pulcov.
(scriptum die 24. Jan. 1614), quod vol. V. p. 71 communicavimus, in quo har-
monica chordarum divisio cum geometrica circuli divisione secundum propor-
. tiones rationales sacta comparatur, documento est, eum etiam hoc temporis
intervallo his rebus operam navavisse. Paulo priusquam Harmonia typis ex·-
scripta est (1619), Keplerus cum Guilielmo Schickarto, pastore tum (1617)
Niirtingensi, postea (1618) professore Tubingensi, arctiorem iniit societatem,
isque nonnullas figurarum ad illustrandum opus necessariarum ligno et cupro
excudendas suscepit. Ceterum epistolarum ab iis inter se missarum perpaucae
ad nos pervenerunt, ut de extremis Kepleri studiis in illo opere collocatis
nihil inde colligere possimus. Exscribi typis harmonia coepit mense Junio
anni 1618, finita est mense Martio anni 1619. Ptolemaei harmoniam ei non
addidit, id quod initio sibi proposuerat; nos eam ex manuscripto (v01.V.
psas-412) operi ipsi adjunximus.

Continet igitur Harmonia, cujus argumentum jam breviter exponemus,
studii viginti annorum ¹fructum. Quum proportiones harmonicas ex figuris et
corporibus regularibus proficisci existimet, Keplerus primis duobus libris harum
rerum rationem explicat, praemissis quibusdam definitionibus et thesibus de-
cimi libri Euclidis, quas vol. V. p. 9. breviter explicavimus. Conficit autem
primi libri inquisitionibus, his tantum circuli partitionibus in sequente dispu-
tatione utendum esse: 1. divisione in duas, 2. in tres, 3. in quatuor, 4. iu
quinque, 6. in sex aequales partes earumque dupla, quibus insuper accedunt
„stellae“ ad pentagonium et decagonium regulare pertinentes. Nobis recen-
tioribus, quippe quibas res prorsus alio modo contemplari consueverimus,
Kepleri hujus materiae tractatio non facilis est perspectu3 nos vero nimis a

