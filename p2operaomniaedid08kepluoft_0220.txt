766 Vita J oannis Kepleri.

alius labor conscribendi programma de eclipsi et observatione, cujus exem-
plaria duo tradidi agenti Bavarico. Multa occupatio in typographia, neque
enim hic fervent officinae. Crede mihi, quatuordecim dies dilatus sum. In-
terim quotidie mihi eundum suit ad Palatinum, qui me honorifice habuit et
donavit. Eo discedente nova successit occupatio commendandi exemplaria
legatis et procuratoribus principum magna temporis jactura. Interim feriae
appropinquantes admonuerunt me de Calendario deque Ephemeride Solis,
Lunae Martisque concinnanda. Simul bini dies ex singulis septimanis dandi
literis in Styriam amandandis‚ quia negotia imperfecta relinquenda fuerunt.
Neque immunis fui ab extraordinariis ministeriis Caesari praestandis, quorum
eausa crebro in arcem fuit eundum. Cum jam defunctus esse omni labore
viderer (de salario extorquendo nihil dicam), ecce Coloniensem Electorem, qui
me per octiduum amplius exercuit in quaestione mathematica (V. 616) dona-
taque aurea sua imagine cum poculo trium marcarum necessitatem mihi im—
posuit, identidem officii causa comparendi. Habes excursum, quid me, sex-
centies ad calculum expediendum considentem, subinde revocaverit causamque
praebuerit responsum tantisper differendi, cum erubescerem sine perfecto cal—
culo respondere . . . . Respondi ad literas 6. Aug. et 1. Dec.‚ quas prae-
cesserunt 21. Novembris prodromi, quibus indicabatur, me has literas 1. Dec.
scriptas a D. Wenzin accepturum. Is vero Noribergae ab Electore discesserat,
nec interea huc rediit. — Primum atque de Electoris (Coloniensis) praesentia
didici, librum Opticorum Tuis excitatus literis obtuli invenique Electorem para-
tum ad me ultro accersendum etc. Quartae secutae literae 13. Dec. scriptae,
quas ego vix lectas inter eundum, detractione chirothecae cui condideram,

pergratum habebo. Gratias tibi ago de procurato meo negotio: id sic recte habet.
Cum Suendero enim videbatur mihi nimia properatio et poenitudine ductus retinui
literas, de hoc vero Odontio in magnas spes erectus sum negotii cum utriusque emo-
lumento et academiae vestrae honori conficiendi. Leges ipse. quae ad ipsum scripsi.
Exemplaria tua cetera sunt curata, puto te responsum accepisse. Salutes inter notos
tuo voto divisi, quae gratae fuerunt eandemque tibi renunciare jussus sum.

Omnia vestra Wackerius vultu cognomine suscepit, rectiore nempe quam δυαδα,
sed tamen et digna judicavit, in quae insurgeret contrariis versibus et suggillationibus
poeticis. Haydones hic metuo ut meo dicterio rectissime habituri fuerint, si primo
quoque tempore essent oppressi. Nam Caesar in ipsos se parat et dissentiunt invi-
cem. Et Boczkayuni cum pecunia deseruit autoritas ut ferunt, et capitaneos snos ipsc
interficit. Etiam de Walachiae Wayvoda Radullo narrabatur, quod arcem ipsius oc-
cuparit 4 miliaribus a Warradino, Petzumque liberarit. Deus piorum rationem habeat
in his turbis. Vale et me ama atque bonis viris commenda. 13. Febr. 1605. T. A.

Officiosus
J. Kepzerus.

P. S. Cum Doctore Hoer locutus ipse. Cupit se conveniri et ab Odontio et
ab ejus commendatore, liberalissime est pollicitus, puto jam csse in itinere domurn
versus. Ergo quod estis facturi statim aggredimini, ne domi illum non inveniatis. =
Etiam Tengnaglius cupit sibi adesse aliquem in arte nostra excellentem, pollicetur

salarium honestissimum, splendidius fortasse, quam professoris alicujus.

(1nscr.: Doctrina et pie-tate praestanti viro D. Alberto Molnar Ungaro⁷ literarum studiis
in academia Altorfiana operanti. D⁰ et amieo meo colendo.)

Adjutor hic, Joannes Odontius, paulo post advenit, cum d. 18. Julii 1605 Kep-
lero, Gratii versanti, nunciaverit de literis, quae interim advenerant Pragam. Is per annum
1605 ad describenda et partim calculanda Martis commentaria adhibitus anno 1606 abiit
(d. 16. Nov. 1606 scripsit Keplerus: „truncum nodosum [Odontium]‚ quo utebar concessu
Noribergensium, remisi academiae suae Altorfianae“). Anno 1607 usus est Keplerns opera
Victorini Eichleri, filii pastoris Goerlicensis, et Seiffardi 1609, 1612 Benj. Ursinus, 1617 S.

Janus Gringalletus „egregiam praestabant operam.“

