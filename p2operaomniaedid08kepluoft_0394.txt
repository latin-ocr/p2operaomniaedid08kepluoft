940 Vita Joannis Kepleri.

ultima malorum, contagio febris Ungaricae maculosae (pietatem ulta non tem-
perantis sibi a visitandis infectis) corripuit importansque tristissimum sub Sole
melancholicae (ἐθυμιας symptoma ad extremum exstinxit, tanta commiseratione
popularium, ut essent quae exclamarent in ejus funere, post hanc sepultam
in terris non superesse bonam. Quae tristissimi casus imago, quanquam vel
hostem barbarum, si spectator fuisset, nedum maritum, communium patrem
liberorum perturbare potuisset, tamen, quasi hoc parum esset, accessit ad cu-
mulum miseriarum haec quoque insultantis fortunae malignitas, quod cum
totos undecim anuos Pragae difficultatem assignati stipendii aulici tolerassem
cum conjuge, sollicita de suo matrimonio, melioribus digna, cum a toto triennio
discessum ex aula in locum tranquilliorem molitus essem tandemque malis
intolerabilibus impendentibus adactus, ut meis prospicerem, violentam eruptio-
nem tentassem, cum jam de loco certus essem, in quo meis rectius futurum
spero, in ipso temporis articulo jacturam hanc feci et conjugis et operae,
quam illius praecipue recreandae causa sumseram.

Tum res Pragenses in dies Keplero iniquiores sunt factae. Rudolphus
enim imperator, a fratribus Hungariae‚ Bohemiae‚ Austriae imperia deponere
coactus vix procul ab eo erat, ut Pragae captivus haberetur, quique aulico-
rum usqne adhuc Keplero faverant, fortunam aliunde relucentem sectantes jam
non eadem qua prius reverentia et officiosa voluntate habuerunt Imperatoris
astronomum. Quamvis enim apud Rudolphum imperatorem Kepleri auctori-
tas et aestimatio maxima esse non desineret idemque ab eo etiamnunc in
rebus ad astrologiam pertinentibus consilium, consolationem in rebus adversis
et coram quaereret et per epistolas, tamen, cum in dies angustiae pecuniae
majores fierent, Keplerus vix omnibus viribus mercedis sibi promissae aliquam
partem potuit extorquere. Atque cum defuncta uxore in dies iniquiores et
molestiores fierent res Pragenses‚ occasionem cepit sibi oblatam officium
deponendit Cum enim tempore maxime opportuno ab Ordinibus Austriae
Superioris Lincium vocaretur, initio quidem imperator ab amicissimo suo Kep-
lero deseri noluit, postremo autem mutata sententia Kepleri cessit precibus,
adjunctis gratiae causa duobus beneficiis, altero ut Lincii quoque Keplerus
imperatoris astronomus esse non desineret, altero ut pecuniam ei attribueret
a fiseo solvendam. Quum autem anno demum 1612 Lincium demigraret,
factum est ut curn decederet Rudolphus Pragac esset Keplerus.

Idem donec Lincii res familiares composuisset, liberis Susanna et Ludo-
vico in Moraviae provinciae urbe Knustadt apud amicos hospitium prospexit,
ubi ludum publicum frequentabant. Lincii autem morum jucunditate et mo-
destia et acerrimo in exsequendis et publicis et privatis negotiis studio mox
multos et amicos et fautores sibi comparavit, qui viri derelicti et animum
discuterent et exiguas res familiares variis modis augerent. Quorum in numero
primos locos tenent Erasmus dc Staremberg et Georgius Erasmus de
Tschernembel‚ in discordiis mox de religione ortis clarissimus Lutheranae
causae et defensor et propugnator. Matthias imperator, qui Rudolpho suc-
cesserat, et ipse Keplerum astronomum caesareum esse voluit eidemque mer-
cedem publicam amplius solvendam esse jussit. Quum autem Matthias non
minus quam Rudolphus de pecunia laboraret, Keplerus vix accuratissimis et
suis et amicorum precibus effecit, ut debitae pecuniae aliquid exprimeret.

Jam cum Pragae esset, et amici et inprimis amicae, quae rei familiaris
Keplerum imperitissimum esse bene intelligerent, monendo, suadendo adducere
eum conati sunt, ut in secundas nuptias transiret, quorum precibus ipse ces·-

