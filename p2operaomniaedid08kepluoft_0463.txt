Kepleri literarum studia et doctrina. 1009

niam colligari3 denique in Sole curiam, palatium et praetorium seu regiam
esse totius regni naturae ...... Si qua mens ex Sole prospicit harmonias
istas, illi desunt adminicula motus et stationum diversarum sedis suae, ex
quibus nectat ratiocinationes et discursus, intervallis planetarum dimetiendis
necessarios.“ -- In Ep ito me (tels—1621) sic loquitur Keplerus: „Animam
in corpore Solis inesse magnum argumentum ducitur a materia corporis ejus-
que illuminatione, quae videtur esse qualitas orta ab informatione animae
valentissima. ⁷Animam autem potius statuendam esse puto, quam formam in-
animam, quia ex macularum in Sole ortu et discussione exque illuminatione
inaequali partium ejus diversarum diversis temporibus apparet, non unam con-
tinuam et perpetuo uniformem esse energiam in omnibus corporis solaris parti-
bus. Ipsa etiam lux cognatum quid est animae . . . . itaque corpus Solis, in
quo lux insidet originaliter, consentaneum est anima praeditum esse, quae
inflammationis illius auctor, custos et continuatrix sit. Nec aliud suadere
videtur Solis officium in mundo, ut sicut omnia illuminaturus lucem est sor-
titus in suo corpore, sic omnia calefacturus calorem, omnia vivifacturus vitam
etiarn ipse corporalem, omnia moturus principium et ipse motus et sic ani-
mam in se habeat. Ad motus vero munia nihil opus est mente. Nam plaga,
in quam volvitur Sol, est a primo rerum exortu, constantia vero volutionis et
periodici temporis dependet a proportione constanti potentiae motricis ad con-

’ tumaciam materiae. Ipsa prensatio corporum planetariorum, qnos Sol rotatus
circumagit, corporalis est virtus, non animalis, non mentalis. Virtus sui cor-
poris eo ipso, quod est species corporis, una cum corpore Solis rotatur instar
rapidissimi vorticis, totam circuitus amplitudinem, ad quantamcunque pertingit,
aeque celeriter pervagans „atque Sol angustissimo suo spatio circa centrum
se convertit4‘. — Alio loco Epitomes, quo motus planetarum ut prius in Astro-
nomia nova et Harmonia per „filamenta“ (vel „fibras“) magneticis similia
attrahentia et repellentia explicare studuit, quaerenti opponenti respondit: „In
corpore Solis admitto animam, praesectam turbinationi Solis totiusque motus
mundani dispensatricem, nec simpliciter negavi ne de corporibus quidem plane-
tarum animas singulas, turbinationi quidem corporum praesectas. Sufficere
videtur species ista, ut lucis, ut caloris, sic etiam si placet animae solaris,
una cum luce et calore emissa et penetrans co etiam, unde lux et calor ex-
cluduntur, sc. in fibras corporum internas.“ In libro, quem inscripsit Kep-
lerus Tychonis Hyperaspistes (1619) haec affert de planetis: „Motus
omnes tribui globis ipsis lucentibus, quibus restat nihil aliud quod eos im-
pellat nisi natura (coelestis illa quidem sectae) causaeque partim insitae mobi-
libus, partim a motore globo extrinsecus accedentes; naturales utraeque, qua-
rum inter se contentione mutua fit necessitate geometrica, ut passio illa, quam
circumgyrationem dicimus, corporibus illis*imprimatur uniformiter difformis,
semper scilicet in aphelio tarda, semper in perihelio velox, certa utrinque
mensura.

His quae ex Kepleri variis libris desumsimus, quibus vim motricem in
coelo explicaret, adjungimus ea, quae in libro de Marte tentavit ad ad-
struendam hypothesin de vi motoria Soli insita et illa, qua planetae huic vi
resistant.

Rationibus irrefutabilibus demonstratum esse a se contendit, planetarum
moras in orbitis suis esse in ea proportione, in qua illorum distantiae sint a
puncto, quod pro centro mundi assumitur. (Optionem semper dat lectori, utrum

i v Copernicum an Tychonem sequi velit, ne ecclesiae auctoritas libro suo pro-
Kepleri Opera VIII· 65

