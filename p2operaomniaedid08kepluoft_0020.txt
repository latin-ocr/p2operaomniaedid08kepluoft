566 Summarium Historiae Astronomiae seculo XVI.

quitur. Contra Jordanum Brunum philosophum aperte cum illo fecisse et libris
suis novam rationem divulgare ejusque causam agere instituisse constat, non minus
autem, Brunum propter hanc et alias opiniones, quae contra fidem catholicam esse
videbantur, supplicio extremo (anno 1600) affectum fuisse.

Haec sunt quae de Copernico iisque qui eum sequebantur temporum successu
praemittenda censuimus, priusquam ipsum Copernici opus adiremus3 reliquum est, ut
ea, quae notatu digniora nobis in hoc opere occurrunt, lectoribus proponamus,

Inscriptum est Copernici opus: Nicolai Copernici Torinensis De Revo-
lutionibus orbium coelestium libri VI. Norimbergae apud Joh. Petreium
anno 1543. Recusum est anno 1566 Basileae, addita „Rhaetici Narratione“, et denuo
editum Amstelodami („excudebat Wilh. JansoniUS, sub Solari aureo“) anno 1617. hanc
prae se ferens inscriptionem: Nic. Copernici Torinensis Astronomia instaurata, libris
sex comprehensa, qui de Revolutionibus orbium coelestium inscribuntur. Nunc demum
post 75. ab obitu authoris annum integritati suae restaurata notisque illustrata opera
et studio D. Nicolai Mul erii, Med. et Math. Professoris ordinarii in nova academia,
quae est Groeningae.*)

Argumenta in libro primo fere omnia insunt, quibus Terram> esse sphaericam
eamque moveri et veterum opinionem de Solis motu falsam esse demonstratur, quae
hodie passim in libris astronomicis nobis occurrunt (cap. 1-3). Capite 4. demon-
stratur, „quod motus corporum coelestium sit aequalis et circularis, perpetuus, vel ex
circularibus compositus& Rationes, quas Copernicus affert, ut hunc motum circu-
larem (sicut figuram mundi sphaericam) stabiliat, innituntur ex parte sententiis vete-
rum, quibus circulus (et sphaera) perfectissimae sunt figurae. Ad motum Terrae
circularem (cap. 5.) stabiliendum in auxilium vocantur Pythagoraei Heraclides, Ecphan-
tus, Nicetas et Philolaus, quibus hanc suam addit sententiam Copernicus: „si motus
aliquis Terrae deputetur, ipse in universis, quae extrinsecus sunt, idem apparebit, sed
ad partem oppositam, qualis est revolutio quotidiana in primis. Haec enim totum
mundum videtur rapere praeterquam Terram. Atqui si coelum nihil de hoc motu
habere concesseris, Terram vero ab occasu in ortum volvi, invenies haec sic se habere.
Si quis neget, centrum mundi Terram obtinere, nec tamen fateatur, tantam esse distan-
tiam, quae ad non errantium stellarum sphaeram comparabilis fuerit, sed insignem et
evidentem ad Solis aliorumque siderum orbes, putetque propterea, motum illorum
apparere diversum, tanquam ad aliud sint regulata centrum quam sit centrum Terrae,
non ineptam forsitan poterit diversi motus apparentis rationem affere. Quod enim
errantia sidera propinquiora Terrae et eadem remotiora cernuntur, necessario arguit,
centrum Terrae non esse illorum circulorum centrum. Quo minus etiam constat, Ter-
rane illis, an illa Terrae annuant et abnuant. Nec adeo mirum fuerit, si quis praeter
illam quotidianam revolutionem alium quendam Terrae motum opinaretur, nempe Ter-
ram volvi atque etiam pluribus motibus vagantem et unum esse ex astris.“ Capite 6.

*) In „Tabulis Frisicis“ (1611) idem editor Copernici Miillerus prorsus rejicit Coper-
nici de mundo rationem. „Mundus est formae sphaericae, in cujus medio consistit Terra
puncti instar, ubi ex Aristotelis et omnium pene philosophorum sententia loco suo naturali
conquiescit et immota permanet ...... Tanta est apud nos auctoritas S. Scripturas, ut
contra apertam sententiam illius in sententiam pythagoraeorum descendere non audeamus.
In libro qui inscribitur „Institutiones novae“ (1616) itidem legimus: „argumentis pro et
contra per 25 annos diu et multum examinatis nondum cognoscere possum causam idoneam
et satis validam, quae me a sententia tot tantisque viris approbata recedere cogeret. Ipse
Oopernicus, dum absurditatum scopulos vitare vult, incurrit in ἀτοπα haud minus enormia
prioribus, Cogitur enim mundo centrum tribuere immane et enorme, comprehendens tria
corpora Solem, Lunam et Terram.“ Libentius, addit, se in Cepernici sententiam descen—
dere potuisse, si Terrae in medio mundi permanenti unum motum diurnum assignasset.

