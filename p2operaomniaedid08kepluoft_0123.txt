Vita J oannis Kepleri. 669

Grun eri libro (Joh. Kepler. I. stuttg. 1868), et ex monographia Apelti
hausta sunt.

Forma hujus vitae a uobis compositae est haec: Praemisimus ea, quae
Keplerus ipse de vita sua scripsit quippe maxima fide digna, quorum partem,
ne quid praetermissum videatur, repetimus jam tom. I. p. 311 typis expres-
sam, nonnulla quae addidimus ex epistolis, quae tomis jam editis continentur,
hic sunt repetita. Hanc tabellam ut ita dican] statisticam sequitur contem-
platio vitae morumque Kepleri. qua suerit ingenii animique νίς postremo, quae
in literis profecerit, exponitur.

Quae Keplerus de vita familiaque sua memoriae tradidit, ex tomo XX.
manuscriptorum Pulkoviensium sunt excerpta. Haec omnia manu propria scripta
Keplerus deposuit apta fore ratus, ex quibus ad certius quoddam fundamen-
tum astrologiae perveniret, quam nemo nescit jubentibus Rudolpho et Mat-
thia imperatoribus, ordinibus Styriae Austriaeque superioris ct Wallenstenio
multos per annos ab eo esse cultam, quo potissimum munere res ad vitam
necessarias sibi paravit, quum quae literis profecit ca aetate parrvi haberentur.
Quae pro consiliis astrologicis a privatis accepit dona, haud exigua erant ad-
ditamenta salarii mediocris, quod Gratii, Plagae, Linzii, Sagani magistratus et
fautores pro munere publico vel privato ei promiserant, quibus additamentis
saepe sustentatus est, quum haud raro ejus aetatis tumultibus ordinario muneris
sui salario careret. Ejusmodi dona erant pecunia, fruges, vestimenta, nummi
aurei et argentei, torques, pocula. Jam hic non possumus non affirmare, scrip-
tores quosdam, qui Kepleri vitam enarrarunt (Kastnerus, cujus exemplum multi
secuti suut), lamentantes qua miseria Keplerus fuerit afflictus, —— Keplerum farne
periisse Kastnerus comminiscitur — valde exaggerasse. Epistolae enim, quibus
Keplerus orat rogatque, ut salarium debitum solvatur aut ut ad opera edenda
adjuvetur, non nimis sunt habendae, quum graviorum querelarum certiorem
esse eventum nemo nesciat. Keplerum nonnunquam pecunia caruisse et iu-
opia vexatum esse non negamus, quum miseriarum belli triginta annorum cnm
plane expertem fuisse, eum nonnunquam non graviter iis esse afflictum, haud
verisimile sit; sed tabulam rerum ab eo relictarum inspicientes (v. infra) haud
parvam ei superfuisse pecuniae copiam, maioremque etiam ei debitam fuisse
videmus (erant undecim millia florenorum), cujus majorem partem redditam
non esse concedimus.

Revertamur ad notas a Keplero astrologiae causa scriptas. Kepleri de
astrologia judicium a vulgari plurimorum aequalium superstitione louge abfuisse
jam tom. Ι, p. 291 ss. diximus3 quam parvi astrologiam existimaverit, ex
operibus ejus astrologicis (tom. I. passim.) saepe apparet3 testimonio sunt verba
ejus (tom. II. 657 de Stella Nova): „Quid ringeris delicatule philosophe, si ma-
trem sapientissimam sed pauperem stulta filia, qualis tibi videtur, naeniis suis
sustentat et alit? si locum debitum illa apud hominum coetus longe stultis-
simos aliter non invenit, nisi per hujus simplicitatis intercessiones? Nisi enim
quispiam alius prius ita credulus fuisset, ut sese ex coelo futura praedicturum
speraret, nunquam tu ita sapiens sactus esses, ut astronomiam (quippe igno-
ratam) per se discendam esse censeres. Si nisi per sapientiam ad philoso-
phiam non adducimur, nunquam ad eam adducernur.“ Quae verba Keplerus
in libro „Tertius interveniens“ ita vertit (Tom.1.560): „Es ist wohl diese
Astrologie ein narr-lsch Tochterlein, aber lieber Gon, wo wollt jhr Mutter,
die hochverniinfftige Astronomia bleiben, wenn sie diese ihre na'rrische Tochter
nit hette, ist doch die Welt noch viel narrischer vnd so narrisch, dass dero-

