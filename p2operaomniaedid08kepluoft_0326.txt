872 vita J oannis Kepleri.

vereor ut offendiculo sit eJus in me uti spero ceteroqui promtae gratiae. D.
Abbas huc veniet ad 4. Nov. Interim scribe, quaeso, num patiaris ate peti
sermonis exordium et num illi sis locutus tanquam a me subornatus an tan-
quam proprio motu.

Ex literis Ulmensis Hebenstreitii apparet, tum temporis Keplerum meditatum
esse, librum senatui Ulmensi inscribere, nec non typographum illic quaesivisse, qui ex—
sculperet; spectasse videtur Ganones Pueriles (cfr. vol. IV. p. 483 ss), qui anno 1620
(dedicatio data est d. 15. Maji, non vero ad senatum Ulmensem, sed ad Gebhartum
quendam, Volkenstorfiensem procuratorem) Ulmae prodierunt. — Amici Tubingenses
retulerunt Keplero de „negoti0“ matris suae, suaserunt⁷ ut Bidembacliium‚ consilia-
rium ducis, adiret consiliumque ejus expeteret (Aprili et J unio). Quibus adhortationibus
motus Keplerus ipse proximo anno in Wurttembergiam profectus est et causam matris,
jam fere desperatam, ad prosperum exitum perduxit. - Ad labores typographicos,
quos opera hoc anno edita exegerunt, et alia multa, quae Keplerum urgebant, super·
venere observationes eclipsium‚ restitutio theoriae lunaris, cui multum insumsit tem-
poris. Neperi logarithmos‚ primum anno 1618 inspectos (cfr. V. 51. VII. 520) hoc anno
propius adiit3 epistolas dedit ad Blanchum et Barbavariam Italos de rebus astrologicis
et EphemeridibuS, ad Besoldum Tubingam de matre et ad alios, ita ut hic annus
laboris plenus appareat.

In epistolis ad Blanchum multa occurrunt, quae ad vitam Kepleri ejusque
studia pertinent. Moras excusans librorum quos inceperat edendorum calamitates
dicit aulae⁷ turbatum statum regni et mala domestica. Adscriptum sibi salarium non
exsolvi, quare raro amanuensem et calculatorem alere possit. Gringalletum‚ dicit,
qui ad calculandas Ephemerides optimam praestiterit operam et illas sequentium an-
norum calculare posset, non diutius apud se retinere se posse, cum ei non satisfacere
possit, „desertus a Οα63ει1661113“. Omnia in se solum recidere, qui neque amicis
scribendis epistolis, neque calculationibus sufficere possit. Se ipsum dicit neque ordi-
nem tenere posse, neque calculis suis certo fidere⁷ ita ut „interdum error calculi ex
properatione commissus longissimo tempore se remoretur& Irasci sibi nonnullos ob
dilatas tabulas Rudolphinas‚ sed „suum cuique pulchrum: alii tabulae et materia ge-
nesium, mihi fios astronomiae, politia motuum et ornatus placent“. In Remo, qui
nuper ad Caesarem transierit a cura corporis ejusque mathematicus audiat, multam
se ponere spem, qui partem curarum sibi depoposcerit. Diu illum in Italia fuisse et
cum GaIssaeo, multos Cardinalium sibi devinxisse. Finem faciens refert Keplerus
(literae hae datae sunt 13. Cal, Martias 1619), se iu descriptione Cometarum versari, quo-
rum primum mense Augusto, ultimum mense Novembri praecedentis anni observave-
rit. „Mitto librum de Stella Nova, invenies in eo vivis coloribus depictum M. Anto-
nium de Dominis; qui si ut scribitur occidit, annihilavit et conatus suos magnos et
meum Prog‘nosticum.

Blan chus in responso suo (dato prid. Id. Mart. 1619) suadet, ut silentio prae-
tereat Keplerus dubia credulorum 61 imperitorum de motu Terrae in Harmonia sua.
„Tu non vulgaribus hominibus, sed summis viris harmonica mandabis. Si rationes
aliorum tuis insererentur, radioli essent subobscuri cum clarissimis tuis luminibus per-
mixti. Cedamus Phoebo et moniti meliora sequamur.“ - „M Antonius vivit, ut suos
conatus et tuum Prognosticum impleat. Prognosticum hoc de aliquo haeresiarcha jam
vice oraculi pono.“

Multus erat Keplerus hoc et sequenti anno in observandis eclipsibus et resti-

tuenda Lunae theoria; specimina studiorum exhibuimus ex mss. Pulkov. vol. ΙΙΙ,
p. 617 ss„ 632 ss.

