574 summarium Historiae Astronomiae seculo XVI.

Capitibus 28-30 tradit praecepta (ad Ptolemaei modum) ad inveniendas op-
positiones et conjunctiones Solis et Lunae veras et medias, capite 30. ad discernen-
dum, num illae eclipticae sint necne, cap. 31. ad definiendam quantitatem defectus
ejusque durationem, et his finem facit libri quarti: „Haec de Luna modo sufficiant,
quae apud alios sunt latius pertractata3 festinamus ad reliquorum quinque siderum
revolutiones, quae in sequentibus dicentur.“

Libro quinto quasi praefationis loco afferuntur denominationes planetarum
ex Platonis Timaeo: „Saturnus denominatur Phaenon, quasi lucentem vel apparentem
diceres; latet enim minime ceteris citiusque emergit occultatus a Sole. Jupiter a
splendore Phaeton. Mars Pyrois ab igneo candore. Venus quandoque φωσφορος
quandoque ἕσπερος, h. e. Lucifer et Vesperugo, prout eadem mane vel vespere ful-
serit. Denique Mercurius a micante vibranteque lumine Stilbon.

Caput 1. „De revolutionibus planetarum et mediis motibus. Bini longitudinis
motus plurimum differentes apparent in ipsis, Unus est propter motum Terrae, alter
cujusque proprius. Primum non injuria motum commutationis dicere placuit, cumipse
sit, qui in omnibus illis stationes, progressiones et regressus facit apparere, non quod
planeta sic distrahatur, qui motu suo semper procedit, sed quod per motum commu-
tationis sic appareat, quam efficit motus Terrae pro differentia et magnitudine illorum
orbium. Patet igitur, quod Saturni, Jovis et Martis vera loca tunc tantummodo nobis
conspicua fiunt, quando fuerint ἆκρονυκται, coincidunt enim tunc medio loco Solis in
lineam rectam, illa commutatione exuti. Inferiores planetae absque commutatione hac
nunquam inveniuntur. Est ergo privatim cujusque planetae sua revolutio commuta-
tionis; quoniam vero tales periodi commutationum reperiantur inaequales, differentia
manifesta, cognoverunt prisci, illorum quoque motus siderum esse inaequales et apsides
habere circulorum, ad quas inaequalitas illorum reverteretur, easque rati sunt perpe-
tuas habere sedes in non ⁴errantium stellarum sphaera. Recensuit Ptolemaeus hos
circuitus (medios motus et restitutionem planetarum) sub numero annorum solarium,
prout ab Hipparcho fatetur se recepisse. Annos autem solares vult intelligi, qui ab
aequinoctio vel solstitio capiuntur. Sed jam patuit, tales annos (tropicos) admodum
aequales non esse, illis propterea nos utemur, quia stellis fixis capiuntur, quibus
etiam emendatiores horum 5 siderum motus a nobis sunt restituti, prout hoc nostro
tempore invenimus defecisse aliquid ex eis vel abundasses* —- Haec sequuntur tabulae
motuum „commutationis“ planetarum, deinde cap. 2. „aequalitatis et apparentiae ipso-
rum siderum demonstratio opinione priscorum“ et cap. 3. „generalis demonstratio in-
aequalitatis apparentis propter motum Terrae“‚ qua retinet Copern. circulos eccentricos
veterum, in quibus quidem circumeunt planetae Solem, sed respicientes ad punctum
(centrum circuli), in quo Sol non est. (Cfr. vol. VI. p. 441, 452. mutatis mutandis.)
Capite 4. inaequalitates motuum planetarum sic explicantur. „Quod prisci unum motum
in duobus eccentricis posuerunt, nos duos esse motus censemus aequales, quibus in-
aequalitas apparentiae componitur, sive per eccentri eccentrum, sive per epicycli epi-
cyclum, sive etiam mixtim per eccentrepicyclum, qnae candem possunt inaequalitatem
efficere.“ Sit D centrum orbis terreni ΟΝ. AF sit ᾗ CD, GC ‚j- AB3 in epicycli
EF perigaeo (F) constituatur planeta, „illiusque motus per AB eccentrum in conse-
quentia, planetae vero in circumferentia epicyclii superiori similiter in consequentia,
in reliqua in praecedentia, ac utriusque epicyclii ct planetae paribus invicem revolutio-
nibus. Inde fit ut cum epicyclium in summa apside fuerit eccentri et planeta in peri-
gaeo epicyclii ex opposito, permutentur ad invicem in contrarias partes, cum utrum-
que suum peregerit hemicyclium3 at in quadrantibus utrisque {mediis utrumque ap·
sidem suam mediam habebit. Sidus hoc motu composito non describit circulum per-

 

