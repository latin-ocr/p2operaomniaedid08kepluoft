1590—1594. 677

1593. Revolutio anni. Cum planetae sint non in locis praecipuis, sufficit
ut afflicta accidentiaria valetudo — kephalgia 17. Februarii —— et impedimen-
tum honorum, status item parentum infelix significaretur. Novembri vocabar
Moempelgardum ad Fundionem.

Tubingae crebro placita Copernici in physicis disputationibus eandida-
torum defendi, et accuratam disputationem de motu primo, quod Terrae volu·
tione accidat, conscripsi, jamque in eo eram, ut eidem etiam Telluri motum
solarem physicis, seu mavis metaphysicis rationibus adscriberern.

Consentaneum est, si sunt in Luna viventes creaturae (qua in materia
mihi post Pythagoram et Plutarchum anno 1593. Tubingac scripta disputa-
tione ludere placuit) illas ingenium suae provinciae imitari etc. In literis ad
Besoldum datis haec occurrunt de illa disputatione verba: Exstat apud me charta
pervetus, tua clarissime Bcsolde manu exarata, cum theses circiter ‘20 de coe-
lestibus apparentiis in Luna ex meis disputationibus concepisses.

1594. Revolutio anni. Agebatur de alia promotione in Wirtembergia,
tandem 18. et post 28. Januarii proposita mihi Graecensis conditio mathe-
matica. Scripserunt Ordines Tubingam de mittendo aliquo. Electus ego sum
Februario. Rogavi meos et principem. Quinto Martii dimissionem a principe
impetravi, 13. iter ingressus3 21. Aprilis viaticum mihi est restitutum, 25. in-
cidi in febrem Hungaricam per 14 dies. ⁶24. Maji oratio prima. Simul literas
Uriae attuleram, quibus mihi conjux destinabatur, ego vero amorem mecum
attuleram. Quievi parumper. —

Cum primum per aetatem philosophiae dulcedinem cognoscere potui,
universam illam ingenti cupiditate sum complexus, nihil admodum de astro-
nomia in speciem sollicitus. Aderat quidem ingenium, nec difficulter geome-
trica et astronomica, quae scholarum ordo suppeditabat, capiebam, figuris sub·
nixus et numeris et proportionibus. Sed erant illa necessaria studia, nihil
quod inclinationem potissimam ad astronomiam argueret. Cumque sumtibus
Ducis Wirtembergici sustentarer, viderem vero commilitones meos, quos prin-
ceps interpellatus in exteras nationes mittebat, tergiversari varie amore patriae,
durior ego mature admodum mecum concluseram, quocunque destinarer prom-
tissime sequi. Prima se obtulit functio astronomica, ad quam tamen obeun-
dam (vere dicam) extrusus sum auctoritate praeceptorum, non longinquitate loci
terrum, quem metum in aliis damnaveram (ut dixi), sed inopinato et con-
temto functionis genere et tenuitate eruditionis in hac philosophiae parte.
Hanc igitur adii instructior ab ingenio quam a scientia, multum protestatus,
me jure meo ad aliud vitae genus, quod splendidius videbatur, nequaquam
cedere. (Ex introductione in partem ΙΙ. Comment. Martis.)

Ultimo Februarii die his adiit Keplerus collegium theologorum Tubingensium:

S. Etsi, Clarissimi Domini Doctores, Praeceptores Reverendi, haec functio,
quae mihi a Dignissimo D. Cancellario offertur, multis nominibus honestissima
est, adeoque longe amplior, quam illam vel recusare vel multis conditionibus
limitatam expetere sine insignis arrogantiae suspicione possim: tamen cum
cognatos et parentes, quorum in potestate sum, consulendi causa hactenus
abfuerim, existimo me bona vestra gratia, quid illis hac in re visum fuerit,
relaturum. Ac initio, quot et quantas commoditates reperiamus, quae ex ea
ad me redire possint, non est necessarium prolixius recensere, nisi id pecu-
liariter jubeatis vestraque cura dignum arbitremini. Jusserunt igitur hunc D. D.
Cancellarii favorem grato animo agnoscere illumque porro quoque studiorum
contentione et vitae integritate demereri. Deinde in oblatam conditionem et

