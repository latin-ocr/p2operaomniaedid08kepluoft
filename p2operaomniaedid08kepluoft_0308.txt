854 Vita J oannis Kepleri.

dustria subdubitare coepisse, sive quod prototypi deformitate interea fueris offensus,
seu quod a Kriigero aliter persuasus sis, qui ex illo rudi specimine me nondum peni-
tius cognitum praepropere aestimarit et de me, in monasticis cellulis, non sculptorum
officinis educato, minus bene ominatus suerit. Sed rem rectius perpendenti occurrit
verior propositi vestri et mutati consilii causa, scilicet operis maturatio, quam affec-
tabas, propterea lubens statione mea cessi. Sed jam longiores moras nectit Krugerus
quam ego traxissem. Doleo vicem non tantum tuam, qui mechanicis artificibus idoneis
destitueris, sed etiam totius matheseos et tot nobilissimarum divini ingenii tui inven-
tionum sortem miseror, quae hisce cunctatorum procrastinationibus in editionis cursu
retardantur. Ceterum quod illud aegre feras, quod paucos admodum lectores fore
animus praesagit, heu quam vereor et ipse, ne vere divines! Non ignoro, quam pauci
sint, quos coelestis haec cura tangat, inter mille vix totidem, quot ostia Rheni. Sed
utut exigui numero sint, tunc propterea reliquos, quorum etiam nonnulli sunt, hoc
bono defraudabis? Erras, si te uni aetati et huic soli seculo scribere credis. Posteri-
tatis rationem habe, inter quam post fata demum merita laude celebraberis. — Die
25. Octobris refert Schickardus, „miiltas“ se successive accepisse epistolas a Kep-
lero, mittere se figuras duorum priorum librorum Harmoniae non sculptas, sed de-
lineatas. Magis sibi arridere aeneas tabellas et offert se figuras illas aeri incidere
(illas dic-it, quae vol. V. ad p. 116-120 pertinent), „sic enim laboris fiet compendium
et omnia elegantius prodibunt“. Cum huic consilio consentiret Keplerus (in literis
datis 6. Dec, quas accepisse se dicit Schickardus die 26), Schickardus die 27. re-
spondit, se omnem operam impensurum et sculpendis figuris diligentiam suam com-
probaturum esse; cuprum parvi constare, libram 24 crucigeros‚ Besoldum Tubingae
reliqua curaturum esse ..... Mirari se. ait, quod Keplerus de duobus cometis scribat,
se unum et eundem hactenus putasse. Illum, quem Keplerus sub Ursa conspexerit,
se nunquam vidisse, „licet fama ejus excitatus aliquoties ante diem sedulo coelum
contemplatus fuerim. Forsan tunc jam evanuerat: aveo scire apparentias ejus“. —

De Medico Viennensi Guilielmo Rechperger Remus Keplero haec nun·
ciat: „saepius ille mihi dixit, si Keplerus mecum bonam correspondentiam teneret, ego
ipsi faciliter suam provisionem persolvi curarem.“ Eadem ipse Rechpergerus offert
Keplem, die 6. Dec. 1618. scribens: A longo tempore et magno amore tuae Excel-
lentiae et desiderio tuae amicitiae flagro ..... Peto ut tua Excellentia descriptionem
suam cometae, nunc ab aliquot diebus in horizonte nostro fulgentis, mihi transmit-
tat ..... Si quid Viennae sua Excellentia habet vel in aula vel apud cameram vel
alibi, quod effectum velit, vicissim obsecro, ut mihi committat. Omnem dabo operam,
ut voti compos fiat etc. Num Keplerus viri hujus auxilio usus fuerit vel Mingonio
soli res suas Viennae procurandas commiserit, nescimus; responsio certe Kepleri de-
sideratur.

Dum Keplerus Tubingae versabatur (anno 1617), cum theologis Tubingensibus
egisse videtur de lite cum Hizlero (v. s, p. 807). In tabellario Tubingensi plures ex-
stant epistolae Kepleri et Hafenrefferi, datae annis 1618 et 1619, in quibus disputant
de fide Kepleri; quas, cum inter se cohaereant, ordine continuo hic inseruimus.

Primum adiit Keplerus Hafenrefferum, scribens:

Dignissime Domine Cancellarie, Reverende et Clarissime D. Doctor,
Praeceptor colendissime. Annus circumagitur, ex quo Tubinga discedenti spes
est facta secuturae schedulae. Quae quod non mittitur, id humanitati tuae
tribuo, qui me amicum non sustines offendere, ratus id quod res est, me vel
ex silentio de argumento promissae epistolae conjecturam facere facile posse.

