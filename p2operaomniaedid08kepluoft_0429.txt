De amicis et fautoribus Kepleri. 9ῖὸ

suas superantibus nonnihil dubitasset, de illa Maestlinus se excusaverat. Cui
excusationi Keplerus sic respondit: Cum ingens praestiteris mihi beneficium,
excusas te mihi, quod majus illud non suerit quodque tam diu dilatum sit opus-
culum culpam a te removes. Quasi aut haec culpa fuerit, aut ego benefi-
centiae tuae arbiter atque legislator existerem; omnino quasi debitum hoc
esset. Agnosco sane et reminiscor verba nonnulla meae epistolae. Verum
illud te moneo: qui candido scribit animo, eum multa incogitanter scribere
et semina suspicionum serere, nec tamen ideo earum teneri. Sane mihi mens
alibi non erat eo in loco, quam in sumtibus parce faciendis etc. Quid quae-
ris‘? Ego totidem sentio stimulos, quoties tu vel tempus excusas, vel quan-
tum in excusione praestiteris recenses. Obruis me sane nimio mei studio,
neque calamo id aequare amplius possum ..... Ecce quam operosus es in
negotio mendorum. Non sum ego, clarissime Domine Praeceptor, ex eorum
numero, qui, nisi ephippium cum equo dones, equum nudum remittunt.“ —

chlerus quum Gratii instigantibus Nobilibus Styriacis incepisset in
astrologiam incumbere, Maestline anno 1598. de astrologicis suis opinionibus
nonnulla scripsit et haec addidit: Optime praeceptor, annon recte ago, si
operam do ut doctis et philosophis etiam operationem coeli persuadeam di-
stinctam‘? Ago itaque ut Jesuitae, qui multa emendant, ut homines catho-
licos faciant. Imo non ita ago, nam qui omnes nugas defendunt, sunt Je-
suitis similes, ego sum Lutheranus astrologus, qui nugis abjectis retineo nu-
cleum ..... Nihil rejicio ex astrologia, praeter inutilia domuum numeralium
instrumenta et illam arrogantem praesumtionem de speciali praedictione, quasi
quem suspensum iri dicamus, ei non aeque coelum generali sub complexu
aquarum pericula denotare possit, aut quasi erraverimus mortem alicui prae-
dicentes, qui eo tempore periculoso ex morbo vix evasit. Vides, haec non
ad contemtum, sed ad honorem nostri ordinis pertinere.

Jam quid Keplerus de difficillima sua inter Lutheranorum vexationes
Gratii conditione, quid de Tychonis ut Pragam veniret invitatione scrip-
serit, quid de studiis apud illum inceptis, quas deinde cum aegrotaret ad
Maestlinum miserit epistolas moestissimam, quam ardenter ex incerta Pragensi
statu Tubingam in sedem et certiorem et tranquilliorem voluerit transferri, et
in prioribus voluminibus et praemissa „vita“ pluribus exposuimus. Neque
hoc silentio est praeteritum, quae a vetere et amico et magistro sperabat
quam parum fuerint expleta. Quae sola Maestlinus ad miserabiles has preces
ac querelas respondit (1600), haec sunt verba: „Utinam prudentiores et in
rebus politicis intelligentiores quam me consuluisses, qui vere infantiam hic
meam agnosco. Interim turbulentissimum tuum et ecclesiarum vestrarum sta-
tum lugemus et ardentissimis suspiriis deploramus.“ Quod responsum omnis
solatii expers cum Maestlinus amico dedisset, usque ad annum 16Οό diuturno
utebatur silentio, quamvis amicissimis et gravissimis verbis eum ad scriben-
dum hortaretur Keplerus. Sic anno 1604. scripsit haec: „Cum perpetuo tuo,
Maestline praeceptor optime, silentio meam scribendi diligentiam toties jam
expugnaveris, accidit mihi tamen, quod in bello desperantibus, ut tanto magis
scripturiam, quanto minus proficio, et in victoriae parte ponam, salutem om-
nem desperare. Tu si lectis meis Opticis, si lecta conceptione mea de nova
stella non permoveris ad scribendum, at saltem ob S. Caes. Majestatem‚ cui
grata sunt hujusmodi scripta quaeque ipsi varia conquisivi, aliquid scribas.
Provocat ad te Roslinus, quus scriptum jam accepit Sua Caes. Maj., com·—
munis haec mathematicorum est materia, quam non attingere desertionis crimen

