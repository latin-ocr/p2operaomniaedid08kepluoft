694 Vita Joannis Kepleri.

sit. Tum autem et occasio praeterlapsa erit, quae sola me movet, ut hoc tem-
pore scribam. Instat annus 1600 a nato Christo. Possemus cum insignire
aliquo memorabili. Possemus justius gloriari, quam papa de auno 1582,
quasi in deserto angulo posito. Ille vero 1600 est quasi in trivio aut loco
illustri positus. Si moneretur Imperator et promulgaret edictum mere politi-
cum, habito prius evangelicorum consilio, principes autem singuli colligerent
suffragia suorum mathematicorum: sic approbaretur non Gregorii bulla, sed
illius mathematici consilium. Turpe Germaniae, cum artem corrigendi restau-
rarit, solam correctione carere. Existimo iuter honos bene agier, quo liberior
fui in dicenda mea sententia super negotio Calendarii. Aliam tu fortasse com-
pensationem dilati scripti tui a me exspectasti: sed cogites, me haec ita ad
te dicere, nihil ad alios, et si maxime eadem aliis dicerem, tamen in tuos
labores non esset injuria mea sententia, cum longe aliis insistat vestigiis.

Quod de offensione senatus academici quereris, opinor te tamen aliquos
ex illo habiturum aequos tuorum laborum censores. Memini cum D. D. Super-
attendentes superiori aestate ex me quaererent, ecquid de isto tuo scripto
fieret? respondere me, quod equidem tantum laboris tibi sumas in mea causa,
ut partim pudor, partim metus me prohibeat, in tua privata studia curiosius
inquirere. Quo illi audito tacuerunt et procul dubio adhuc memores sunt.
Non igitur tantopere tibi metuas ab illa senatus reprehensione eamque praeter
adhortationem nihil in sc continere cogites. Quin ego tuo illi symbolo aliud
oppono. Quereris, te consumi aliis inserviend03 at alius regium ait aliis in-
serviendo male audire. Crede mihi, ex hac consumtione tibi aeterna fama
nascitur, cujus quidem me tanto diligentiorem buccinatorem esse convenit,
quanto tu plus mihi quam aliis atque adeo in hoc casu tibi ipsi benefe-
cisti .....

En habes epistolam bene longam et longiorem fortasse, quam occu—
pationes meae nuptiales ferre possunt. Optarim autem, ut et per literas
petii, aliquos ex vestro Collegio, te praesertim atque Μ, Millerum hic adesse.
Sed quia de te hoc sperare non possum, illud solum te rogo, ut ad diem
nuptialem tuis precibus mihi praesto sis. Rerum mearum status porro talis
est, ut si moriar intra annum, vix quemquam major infelicitas mortuum sequi
possit. Magni sumtus de meo faciendi sunt, solent nempe hic splendidissime
apparari nuptiae. Sin autem Deus mihi vitam proroget, certum est, ligatum et
constrictum me esse in hunc locum, quiequid tandem de nostra schola fiat.
Sunt enim sponsae meae hoc loco praedia, sunt amici, est pater locupleS, ut
fere salario non magnopere indigere videar post annos aliquot, si mihi hoc
decorum esset. Nec mihi patet exitus ex hac provincia, uisi aut publica
calamitas aut privata interveniat. Publica, si nempe Lutherano non amplius
tuta sit provincia, aut si a Turca propius infestetur, quiquidem jam nuncia-
tur cum sexcentis millibus hominum in procinctu esse. Privata autem cala—
mitas, si mea uxor moriatur. Sic etiam umbram aliquam status mei vides.
A Deo plura petere non audeo, quam hoc ternpore mihi eveniunt. --

Fama quidem de Turcarum invasione falsa erat, sed. quam auimo Keplerus prae-
sagivit ejectionem Lutheranorum e Styria, ea proximo anno evenit.

Mense Septembri nunciat Keplerus Maestlino: Ego et mea conjux sicuti op-
tamus conjugialiter valemus3 quod verbum quid significet, Sol patefaciet, ubi
ad quadratum ab initio locum pervenerit, si Deo placuerit ...... Nuper iu
Italiam misi duo exemplaria mei opusculi (sive tui potius), quae gratissimo
et lubentissimo animo accepit Paduanus mathematicus, nomine Galilaeus Ga-

