840 Vita Joannis Kepleri.

quin pro tua prudentia etiam huic dubitationi occurrere valeas,“ Occurrit Keplerus
huic „dubitationi“ in literis praemissis et annotatione ad Maestlini literas, quam vol. VI.
p. 18. exhibuimus. De adjutore, quem quaesiverat Keplerus Tubingae, respondit
Maestlinus: „extraneorum, h. e. extra illustre stipendium, pauci sunt, et num aliquis
eorum in calculo promtus sit, nescio. Qui in ill. stipendio degunt, plures huic studio
nonnisi coacti operam dant, ad gradum magisterii tantum adspirant, ut conditiones
assequantur.“ Finem faciens nunciat Maestlinus, Roeslinum nuper obiisse. „Non ergo
in chronologicis odiose amplius facesset negotium (v. S. 823). Utinam in vera religione
animam suam Christo commendaverit! Singularis enim in religione semper fuit, nulli
propemodum certae addictus. Quid in extremis egerit, nescio, ut a Deo suerit illu-
minatus, opt0.“ In ‚,additamento“ Maestlinus respondit ad quaestionem opticam Kep-
leri, quam supra paucis diximus.

Ad ultima Maestlini verba, de Roesliui obitu et fide, Keplerus in literarum poste-
riorum exitu respondit: Domino D. Roeslino, quando Deo ita visum, gra-
tulemur aetatem exactam, quietem partam. Fundamentum ipsum tenuisse,
non dubito, Deus misereatur vitiorum mentis etiam nostrae, qui condonat
poenitentibus voluntatis pravitates, miscreatur vero non tantum singularitatis,
sed etiam popularitatis et fiduciae in rabbinisff) terrestribus. Et tu, charissime
Praeceptor, quandoquidem ista non frustra nec frigIde, sed consilio bonae
admonitionis scripsisse videris, hoc de me habeas, me per Dei gratiam in
simplici et plano sensu scripturae acquiescere3 quodsi qua est consolatio in
consensu hoc litigiosissimo seculo, genere humano in tot studia diversissima
diviso, scito amplius, me in Augustana confessione inque opere Chemnitiano
contra concilium Tridentinum acquiescere, in universum nullum dogma fovere,
quod non vel apud veteres patres vel apud hodiernas partes citra litem reperiatur.
Qui me novitatis vel minimae accusat, injuriam facit. Hac una re bilem moveo
theologis, quod pacem opto inter reformatos, nec ornnes deformationes exaggera-
tionesque dogmatum Calvinianorum approbo, nec videre possum, in fundamento
de persona Christi tantum esse discrimen, quia crimina, quae ipsis hic Jesuitis
et Calvinianis intentantur, mihi nondum probaverunt, quod non obiter dico, sed
examinatis integris libris a capite ad calcem. Accusant quidem nostros haere-
seos ob phrases3 at si nostri illas explicent, ut hic mihi sactum, dicunt ea-
dem, quae alias dicunt alteri, et vicissim. Antequam explicarentur mihi, quae
sunt in formula concordiae de omnipraesentia carnis, omnino Eutychianismi
nostros reos credidi, at nunc accusatione cedo accepta declaratione, at vicis-
sim in sententia confirmor de convenientia in fundamento. Qui me propter
ista sacris arcet, rationes utique suas Deo approbabit, quas ego non excutio.
Possem omnem litem sedare, si formulae concordiae subscriberem* nihil ex-
cipiens. At mihi in rebus conscientiae simulare non est integrum: subscribere
sum paratus, si admittantur jam positae meae exceptiones. Ira Theologorum
communicare nolo, fratres non judicabo, qui sive stent, sive cadant, domini
sunt et fratres mei. Praestat me peccare excusando, bene loquendo, in melius
interpretando, cum non sim doctor ecclesiae, quam accusando, detrahendo, per-
vertend03 quibus studiis si quis est deditus, is persecutionem nequit sustinere,
nisi si forte spem habet refugii. Expertus loquor. Clamant Jesuitae, clamant
Calviniani, sibi in articulo de persona Christi fieri injuriam a libro concordiae,
multa sibi imputari, quae ipsi non doceant, Quodsi subscribo non excipiens
illa puncta, aut judicem me facio condemnans illos intentati criminis, aut ac-
cusator ipsorum fio contra conscientiam meam, quae ipsos potius defendit

quam accusat in aliquibus, quia phrases patrum ecclesiae puriorum tenent
modumque interpretandi scripturas in hoc articulo.

