798 Vita «Ioannis Kepleri.

stantia animi dubitarem, novi enim ingenium, pietas eximia mihi tua est perspecta.
Cura igitur mi Keplere ut, liberorum et rei familiaris constituta cura, quam primum
ad nos redeas et incolumis.

Nos militem nostrum tam equitum ac peditum dimisimus usque ad 300, idem
et Moravos fecisse intelligo. Faxit Deus, ut inter Caesarem et Regem nostrum, sub-
latis fraternis odiis, pax sincera et firma, de qua hic obmurmuratur‚ constituatur et
firmetur ad Nominis Divini gloriam et Christiani orbis utilitatem, quod ardentibus
precibus a Deo contendendum. Fratrem Richardum ad Miilhusianum Electorum con-
ventum a Rege ablegari noveris, cum in aula nunc Pragae Regis commoretur. Vereor
ne Electoris Saxoniae obitus moram quandam negotiis publicis injiciat. Fratrem Jo-
hannem Georgium venatorem hactenus strenuum egissejcomperi3 inveniet procul dubio
in novo regimine venatione digna. Non datur occasio plura nunc scribendi, differo
cetera ad alia. Interim te salvere et valere jubeo. Dabantur Lincii d. 20. Julii 1611. ——

Keplerus sicut prioribus annis a Fabricio, sic jam a Vickenio ad astrologiam
continuis quaestionibus recovatus est. Exstant epistolae Vickenii et responsa Kep-
leri vol. Ι. nostrae editionis. In epistola, quam supra paucis diximus, Keplerus in-
fensus refutat superstitionem Vickenii. Explicat rationem „dirigendi“ variorum astro-
logorum suamque ipsius rationem proponit addens: „totum domuum negotium con-
temn0“. Responsiouem Kepleri Vickenius re vera extorsit, quatuor epistolis brevi se
invicem subsecutis iterum iterumque petens, ut ad quaestionem de novem Horis et
genio, „de qua multos doctissimos viros consului& responsum accipiat. In literis d. d.
6. Julii excerpsit partem literarum Simonis Marii, de tabulis suis, „ante 12 annos
publici juris factis“ verba facientis, de edendo Euclide ete. Tentare se, addit Marius,
aliud opus, in quo immobilitatem Terrae asserat, assumtis argumentis ex S. Scriptura3
Venerem dicit a se conspectam esse corniculatam ete. Haec Marii verba Keplerus
praefationi ad Dioptricen inseruit notisque illustravit (II. 469), Vickenio autem scripsit:
De Marii tabulis disceptare ulterius animus mihi non est. Sufficit hoc, quod
dixi, incommodas csse usu, quod video auctorem fateri ...... Sequitur in
Mario anxia comparatio eorum, quae ipse primus computavit et demonstravit,
cum iis, quae me agnoscit reddidisse commodiora, cui subjungitur deprecatio,
ne inhumanius ipsum tractem. Nisi fallor, tu illi scripsisti, me publicas ad-
versus ipsum suscepisse inimicitias adeoque jam hostilem, si Deo placet, lib-
rum mihi sub manibus esse. At ita mihi bona mens faveat, uti ego nun-
quam in his apinis, nedum in emendatiunculis ullam gloriae spem ponam,
quas illis in chartis (in literis deperditis, d. 17. Maji datis) nunquam attigissem,
si absque tua importuna petitione suisset. Amici charitate, non meo lubitu,
scriptas memineris3 propere igitur transeamus ad alia. Marius Euclidem docet
germanice loqui. Nihil per lias turbas ad nos importatur; cuperem inspicere
librum, si quid in versione Xylandrica (an Dryandrina‘?) mutatum sit. Exstat
et Schebelii‚ ni fallor, versio trium librorum VII, VIII, IX. Ego animi causa
in iisdem curis versor, sed potissimus mihi scopus, ut termini etiam germa-
nici sint. Pudet parallelas germanice non aliter dici posse, quain parallelas,
Hic vero communi cura opus esset, ut termini transirent in usum publicum,
neque aliter hic loqueretur, aliter ille. Et puto me in X. libro aliquid hic
profecisse. Eadem enim jin-e, quo Euclides in graeca lingua nova constituit
nomina, constitui ego in vernacula.

Hinc transit Keplerus ad „opus alind, quod Mario sub manibus esse“ audiverit,
suadet, ut Marius sibi caveat „a personalibus“. Plerosque, pergit, mathematicos,
philosophos, medicos, non paucos jureconsultos ct theologos aliquos „huic haeresi
mobilitatis Terrae esse addictos“ etc. (Cfr. vol. ΙΙ. p. 471 s, ubi etiam exstat epistola

