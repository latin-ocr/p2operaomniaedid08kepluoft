Summanum Historiae Astronomiae seculo XVI. 567

demonstratur, magnitudinem Terrae ad coelum collatam prorsus evanescere, eo quod
horizon coeli sphaeram bifariam secet, quod observationibus per dioptram pateat.
Capitibus 7. et 8. rationes veterum (praesertim Ptolemaei et Aristotelis) pro loco Terrae
in mundi medio ejusque immobilitate recensentur refutanturque.

Quaestionem aggressus, „an Terrae plures possint attribui motus“ (cap. 9.),
hanc affert Copernicus sententiam de gravitate: „Equidem existimo, gravitatem non
aliud esse quam appetentiam quandam naturalem, partibus inditam a divina provi-
dentia, ut in unitatem integritatemque suam sese conferant, in formam globi coeuntes.
Quam affectationem credibile est etiam Soli, Lunae ceterisque errantium fulgoribus
inesse, ut ejus efficacia in ea qua se repraesentant rotunditate permaneant, quae
nihilominus multis modis suos efficiunt circuitus. Si igitur et Terra faciat alios, ne-
cesse erit, eos esse, qui similiter extrinsecus in multis apparent, in quibus invenimus
annuum circuitum.“ Hinc concludit Copernicus, coeli motum apparentem assumto
Terrae motu et Soli immobilitate concessa excusari posse.

Capite 10. adit Copernicus ordinem orbium coelestium, primus inter
omnes demonstrans rationibus physicis et philosophicis illum ordinem planetarum,
quem hinc inde ad nostra usque tempora ut verum assumserunt astronomi sinceri nec
opinione falsa in aliam viam deducti. Motum Terrae tribuit triplicem Copernicus
(cap. 11.), „primum νυχθημερινον, diei noctisque circuitum proprium circa axem“;
secundum motum centri annuum circa Solem. Tertius Terrae motus dicitur „motus
declinationis, contra motum centri annua revolutione reflectens“, quo efficiatur dierum
et noctium inaequalitas et anni temporum diversitas. „Sic ambobus invicem aequalibus
fere et obviis mutuo evenit, ut axis Terrae et in ipso maximus parallelorum aequi-
noctialis in eandem fere mundi partem spectent, perinde ac si immobiles manerent.
Motus ille circa axem superficiem insumit conicam, in centro Terrae habentem fasti-
gium, basin vero circulum aequinoctiali parallelum. Patet igitur, quomodo occurrentes
invicem bini motuS, centri inquam et inclinationis, cogunt axem Terrae in eodem
libramento manere ac positione consimili et apparere omnia, quasi sint solares motus“.
Hunc tertium Terrae motum Copernicanum Keplerus ad eam reduxit, quae re vera est,
immobilitatem quasi axis per circuitum annuum, inclinati ad eclipticam, axemque sibi ipsi
semper parallelum manentem (ut hic aequinoctiorum praecessionem intactam praeter-
mittamus).

Capitibus 12. 13. libri Ι. proponit Copernicus doctrinam triangulorum planorum
et sphaericorum addita tabula sinuum.

Libro II. astronomiae sphaericae dicato, praemissis (cap. 1.) definitionibus
circulorum in sphaera, adit Copernicus eclipticae obliquitatem (cap. 2.)‚ docet qua
ratione illa inveniatur hisque haec subjungit: Ptolemaeus igitur intervallum hoc inter
limitem boreum et austrinum deprehendit 47⁰ 4⁴2¹ 40¹¹, dimidium 230 51¹ 20¹¹. „Exi-
stimavit Ptolemaeus, invariabiliter sic se habere et permansurum semper. Verum ab
eo tempore inveniuntur haec continuo decrevisse ad nos usque. Reperta est enim jam
a nobis et aliis quibusdam coaetaneis nostris distantia tropicorum 46⁰ 57¹ fere et an-
gulus sectionis 23⁰ 283¹, ut satis jam pateat, mobilem esse etiam signiferi obliquatio-
nem, illamque nunquam majorem fuisse 23Ο 52’ nec unquam minorem futuram quam
23ο 28’,“ quod libro III. cap. 2. probare vult Copernicus testimoniis observationum
inde a Timochare Alexandrino usque in annum 1525 institutarum (cfr. vol. 111. p. 54,
VI. p. 68). Libri Π. capitibus 3—14 insunt definitiones ad astronomiam sphaericam
pertinentes et problemata theoremataque‚ quae illis innituntur, eadem fere quae in
libris Ptolemaei et Albategnii deprehendimus. Subjunctae sunt tabulae declinationum
„signit'eri“, differentiarum ascensionum obliquarum‚ ascensionum rectarum et obliqua-

