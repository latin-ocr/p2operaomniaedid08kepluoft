594 Summarium Historiae Astronomiae seculo XVI.

tus: Hypotyposes orbium coelestium, quas appellant Theoricas planetarum, conqruentes
cum tabulis Alphonsinis et Copernici, seu etiam tabulis Prutemeis, 1571. Ediderat hoc
opus C. Dasypodius a. 1568, quod se ignoti auctoris manu conscriptum accepisse in-
genue fatetur. „Legi, inquit Dasypodius, placuitque primo intuitu, sed cum penitus
perspexissem, perplacuit dignumque hunc judicavi librum, quem in vulgus affinis meus
(typographus, qui ipsi manuscriptum perlegendum obtulerat) emitteret. Ipse Dasypo-
dius aliique secundum Dasypodium viri doctissimi putaverunt, librum ab E. Reinholdo,
tum jam mortuo, conscriptum fuisse, pro certo nihil de auctore confirmare ausi sunt.
Peucerus librum ipse edidit anno 1571 et in praefatione queritur, Dasypodio auctorem
bene notum, ipsumque manuscriptum a discipulo aliquo ipso inscio descriptum furtim
Argentoratum delatum fuisse. -

Passim occurrit historiam mathematicae repetenti nomen Orontii Finaei,
qui primus Lutetiae Parisiorum munere regii matheseos professoris fungebatur (1532-
1555) et se restituisse matheseos studium ipse1gloriatur. —- De circuli quadratura,
anguli trisectione, duplicatione cubi vana quaedam publice proposuit, concludendo in
orbem rediens3 rationem diametri ad circumferentiam statuit ut 7 ad 22} (1:3,1746),
quam minus accuratam esse vides illa ab Archimede prodita. De conficiendis horo-
logiis solaribus edidit opus, geometriam practicam emendare studuit, nec non Cosmo-
graphiam conscripsit, libros plane nullius momenti. In libro „de invenienda longitu-
dinis duorum locorum differentia“ pro fixo puncto ad observationes suas assumit
Finaeus academiam Parisiensem, cujus longitudinem ponit fere ‘23⁰ 30‘‚ lat. 48⁰ 40¹
circiter, quamvis paulo ante pronunciaverat, loci fundamentalis longitudinem et latitu-
dinem acl umquem exploratam esse debere, unde „locorum longitudines mira et pene
incredibili facilitate deprehendantui·“, adhibito transitu Lunae (desumto ex ephemeride
aliqua) per meridianum et loco illius vero. Rite quidem describit rationem proce-
dendi, sed parum proficit, iis, quae ad accuratissimam observationem opus sunt (tabulis,
horologio, regulis Ptolemaei parallacticis, globo coelesti etc.), destitutus. —

Non tantum astronomiam, sed praecipue astrologiam coluisse astronomos
illius aetatis supra diximus. Inter celeberrimos astrologos illorum temporum nomi-
nantur Lucas Gauricus et Hieronymus Cardanus. Natus est Gauricus
Geophoui anno 1476, matheseos docendae munere functus Ferrariae, mortuus est
episcopus Civitatensis anno 1558, Edidit anno 1553 tabulas Alphonsinas „castigatas“,
Ephemerides, laudanda diligentia. elaboratas, sed easdem refertas superstitione astro-
logica, conscripsit „Calendarium ecclesiasticum novum“ (1552), in quo queritur ter-
minum paschatis contra ecclesiae praecepta falso constitutum; proponit „thema“ coe-
leste tempore creationis indeque censet constitui posse verum creationis tempus3 com-
putatis tabulis cyclorum Lunae et Solis, epactarum, festorum mobilium, temporum, quo
pascha sit celebrandum ad mentem patrum etc. satisfecisse se opinatur desiderio emen-
dandi calendarii. Plane astrologum agit in libro: „Super omnibus futuris luminarium
deliquiis* (1539—1551), sic in libro inscripto: „Tractatus astrologicus, in quo agitur
de praeteritis multorum hominum accidentibus“ etc„ probare conatur, omnia quae
hominibus acciderint fata astrologice praenunciata, sic evenire debuisse, planetis hoc
vel alio modo tempore nati hominis conjunctis.

H. Cardani (cfr. I. 6:36.) quum centies occurrant in voluminibus praemissis
placita varia, visum est ex ejus scriptis ea excerpere, quibus Cardani ingenium eoque
aequalium studia declarari possunt, cum auctoritas medici et astrologi Mediolanensis
circa medium seculi XVI. haud parva fuerit cum in Italia, tum in Germania et Gallia.
Sententiam suam de astrologia proponit Cardanus in libro, qui editus est Norimbergae
anno 1547, inscriptus: „H. Cardani Medici Mediolanensis libelli quinque: 1) De supple-
mento Almanach, 2) De Restitutione temporum, 3) De Judiciis geniturarum, 4) De

