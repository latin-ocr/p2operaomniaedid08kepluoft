1598. 701

insolitis inundationibus, quae etiam mense Augusto fuere, impediti, non
ultra 30 convenerunt). Tandem 17. ‘27- Sept. ante Solis occasum univer-
sos nos princeps urbe migrare et post finitos primos ’ἲ dies exire provinciis
atrociori commendatione jussit. Itaque de consilio et jussu procerum exivi-
mus, relictis conjugibus, hinc inde dispersi in Ungariae et Croatiae fines,
ubi Caesar imperat. Salaria obtinuimus nihilominus, viatica insuper ac-
cepimus, jussi hanc sic tolerare fortunam, dum conventus habeatur. Is ad-
huc speratur. Ego post mensem redii, jussus a principis ministris, qui mo
exemtum dicebant. Supplicavi tamen, uti, quia generale esset decretum, prin-
ceps officium meum neutrale esse exemtum declararet, ne illo decreto veniam
in periculum, si morer in provincia. Responsum est his verbis: „Ihr Durchl.
wellen auss sondern gnaden verwilligt haben, dass Supplicant Ungeaeht der
general ausschaffuug etc. noch lenger allhie verbleiben m'oge. Doch soll er
sich allenthalben gebiirlicher Beschaidenheit gebrauchen und sich also aner-
weislich verhalten, damit Ir. Durchl. solliche guad wider auszuheben nit ver-
nrsacht we1·de.“ Dicitur princeps delectari meis inventionibus, et Manechio
quidam consiliarius solet ad me scribere, unde faventem habeo aulam. Quid
autem? Manebone‘? At ex omnibus tribus provinciis exacti ministri publici,
latent hinc inde privati in arcibus. At si quis civi principis venienti petenti
porrigit sacramentum, et ipse pellitur. Civibus imperata 26. Nov. parochia
urbis, a qua petant baptismum, benedictiones conjugiorum „und andere der—
gleichon heilsame Sacramente und Gottesdienstbesueehungen²⁶. Ibo igitur?
At uxor adhaeret bonis suis et spei bonorum patriorum. Videntur onmia dese-
renda, atque ipsa adeo privigna mea 8 annorum, paulo post papatui initianda,
si matrem amittat. Tum quis scit, qui status nos sit post haec excepturus.
Maturuit vindemia irae Dei etiam apud nos. Tumultuantur onmia. Itaque,
quod jam pridem ago, agere pergam. Neque Wirtembergico supplicabo, prius-
quam penitus extrudar, neque si qua Stuccardia mihi imminet vocatio, im-
pediam aut impeditam optabo. Nam si talis causa horologii vocatio venerit,
semper mihi erit integrum, deliberare de amplectenda aut declinanda illa. Nisi
aliud tu et Collegae et D. Hasenrefferus consulatis, quorum omnium consilia
etsi foeda hac manu et pictura literae ex animo tamen et cum debita reve-
rentia expeto: praestetne me hic agere mathematicum, qualem Tycho (ratione
loci non eruditionis) in Dania, solitarium sc. nec nisi scriptis olim loquentem,
an vero venari occasiones loquendi de cathedra in aliqua sorte academia?
Quam quaestionem loco valedictionis ct officiosae salutationis omnibns propono.
Valete, pro nobis orate. 9. Decem. st. n. 98.
Ex T. Notus M. Kepler,
Procerum Styriae Mathematicus.

Herwarto de eadem calamitate scripsit d. 16. Decembris: Quaeris de meis
studiis et operam polliceris adjutandis meis observationibus. Et humanitatem
hanc Jam pridem degustavi, gratus agnosco, nec me hercule contemno aut
rejicio. Ceterum in haec tempora incidimus, in quibus hebescere solertissimi
cujusque aciem, defervescere ardorem, conatus opprimi necesse sit. Quid enim‘?
in Styria maneam? an discedam? Neque me reprimo, qui studiorum tibi
meorum quam penitissimam notitiam aperui, quin et affectus animi patefaciam.
Quod tu sortasse gaudes (ut suut humana), id me dolere acerbissime necesse
est. Christianus sum, Augustanam consessionem cx institutione parentum, ex
rationibus saepius ad trutinam revocatis, ex tentationum quotidianarum exer-

