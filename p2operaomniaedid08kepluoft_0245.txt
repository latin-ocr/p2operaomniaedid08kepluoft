 

1610. ⁴ 791

miranda, est res stupenda, vera an falsa, ignoro“. In proximis literis (ὃ. Apr.) men-
tionem facit eorum, quae hoc tempore egit Keplerus cum Magino de edendis Ephe-
meridibus. De Galilaeo dicit: „mallem contra eum de quatuor fictis planetis calamum
movere, sed jam ululandum cum lupis“. Paulo post (10. Apr.) cupit „edoceri de qua-
tuor Galilaei planetis“. Huc usque Keplerus ad Horkii epistolas non respondit, jam
vero advenisse responsionem intelligimus ex Horkii literis d. d. 27. Aprilis, quarum
partem, quae Galilaeum attinet, vol. 11. p. 453 exhibuimus. De academia Bononiensi
haec quaerenti Keplero refert: „Professores non ut in Germania legunt, sed omnia
promta memoria perficiunt. Studiosi, si in lectione aliquod dubium, finita lectione
eam philosophice oppugnant. Cogitur, cuilibet respondere et lectionem suam defen-
dere, si nequit, rident et sibilant.“ . . .. „Magis quam 50 professores jurisprudentiae
legunt et studiosorum numerus 5000 superat. Vita dissoluta, gladios vagina vacuos
magis quam millies vidi. Quando doctor in cathedra, illi, si lectio non placet, mani-
bus et pedibus pulsant et ex cathedra discedere jubent et imperant. Gladiis in ipsius
conspectu se aliquoties enecarunt. Salaria non sunt aequalia: philosophus habet ad
minimum 500 ducatoneS, medicus 800 aureos, aliqui 2000 ducatos, Maginus 500 ducatos,
sed exspectat brevi salarii augmentum.“ Mense Majo (24⁴) refert Horkius, regem
Galliae esse interfectum, deinde, scripsisse se „durissime“ contra Nuncium sidereum,
mutasse vero consilium lecta Dissertatione Kepleri et „formam aliam“ elegisse. (Edita
est haec dissertatio mense Majo et forte statim Horkio transmissa.) Horkius Kepleri
sensa perperam percepisse videtur (sicut et Maestlinus3 cfr. vol. II. p. 461), cum verbis
Kepleri (ΙΙ. 506), quasi diceret, Galilaeum deceptum fuisse in observationibus suis,
refutationem suam innitendam esse censet (ΙΙ. 453.). Refutationem suam („Peregri-
nationem“) misit Keplero 30. Junii, qui stomachabundus respondit (9. Aug.) et simul
literas ad Galilaeum dedit, laudans hujus inventiones et temeritatem Horkii con-
querens (II. 451 s.) -- Galilaeus respondit d. 19. Augusti (ΙΙ. 457) gratias agens,
quod Keplerus primus ac fere solus ipsi fidem praebuerit. —— Keplerus (25. Oct.)
petit a Galilaeo, ne literas suas (9. Aug.) publice describat. cum Horkius ipsum „ex-
pugnaverit“: „Agnovi temeritatis illecebras, ignovi“ 616. Vidisse se, refert, jam bis
planetas Mediceos. Finem faciens addit: „audio Florentiae recusam esse Dissertatio-
nem meam3 cupio ejus exemplum videre. Vale et nos primo quoque tempore desi·
derio tuae novae inventionis leva. Neminem habes quem metuas aemulum.“
Keplerus sub finem anni praecedentis vel initio anni 1610 literas dedit J. Papio,
qui Februario mense respondit: „Magno cum gaudio tuas accepi. Afflixerat me non-
nihil diuturnum silentium tuum, modo sollicitus eram de tuis fortunis, modo de vita
tua, propter istas turbas Bohemicas, quae literis subinde confirmantur.“ Mense Junio
idem scribit: „Utinam credere possis, quanta me voluptate afficiant tuae literae tum
propter amicitiam nostram, tum propter acumen ingenii tui, quo quanto magis de—
lector, tanto ardentioribus votis tibi longissimam tuisque studiis optatissimam vitam
toto animo precor. Avidissime legi utrumque tuum scriptum a te editum, multa in-
veni admiranda, mathematico ‚caesareo dignissima. Spero abs te progressu temporis
methodum totius astronomiae et opticae. Mitto tibi pro tuis tribus liberis totidem
libellos ex succino et ex eodem petitos orbiculos pro uxore, quos omnes ego et mea
Anna officiose et amanter salutamus, rogantes, ut exigua munuscula boni consulant.
Succinum a principe mihi donatum est3 uxor mea addit annulos et corda de un-
gula alcis.“
, Quae Keplerus hoc anno chronologica egit cum Calvisio et Gerstenbergio, le·
guntur vol. IV. p. 413 55. - Prognostica hoc tempore nulla edidit. Causam, qua
motus negotium hoc diu continuatum (1595—1608) omiserit, hanc dicit in libello „Ter-
tius Interveniens‘c2 Weil die Astrologi keine besondere Spraach haben, sondetn

