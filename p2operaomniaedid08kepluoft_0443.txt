Kepleri literarum studia et doctrina, 989

ineunda sacerdotia educari solent) exceptus est, deinde postquam illic per
duos annos commoratus est, in Mulifontanum coenobium, superiorem ludum,
transmigravit, quo loco tres annos degit. Tum 18 annos natus studiorum
causa Tubingam venit, qua in urbe per quatuor annos et sex menses in illo
Tubingensi collegio (chtift) philosophiae, mathematicae, theologiae studuit3
anno 1591. post examina optime peracta Augusti mensis die undecimo ad
summos magistri gradus promotus est.- In magistrorum modo promotorum
ordine, qualis tum et etiam multo post constitutus est, secundum Keplerus
obtinet locumr).

Adelbergae inprimis lingua latina exercita et in ipsis habendis scholis
adhibita est3 graeca deinde lingua incepta et rhetorice quoque, musica et
arithmetices elementa docta {sunt Eadem studia Mulifontii quoque tractata
sunt, quibus accesserunt geometriae elementa. In mathematica quam vitiosa
et imperfecta fuerit institutio, testis cst Maestlinus, qui in praefatione „Astro-
nomiae Epitomae“ praemissa haec dicit: „Juvenes scholis coenobiorum prae-
ficiuntur, qui in reliqua politiori literatura optime, sed in hac philosophiae
parte haud sufficienter versati, adolescentulos in mathematum fontibus non
ea, quae fieri debet, dexteritate imbuere et expedire possint.“

In academia Tubingensi mathematice et astronomia a Maestlino profes-
sore, lingua graeca et rhetorice doctae sunt a Martino Crusio, clarissimo an-
'nalium scriptore et graecae et neograecae linguae peritissimo. De philosophia,
poe'tice, dialectica, physica Georgii Liebleri, Georgii Burkhardti, Erhardii Gellii,
Viti Moneri, Michaelis Ziegleri scholae auditae sunt3 theologica denique studia,
quae Keplerus sub exitum anni 1591. incepit, Jacobo Heerbrandio, stefano
Gerlacho, Matthia Hafenreffero, Georgio Sigwarto ducibus sunt exercita.

Singula quaeque de studiis Keplerianis afferre non potuimus, cum de
his ipsis temporibus paene omnia literarum monumenta desint, exceptis iis,
quae ex libello astrologico, quem supra excerpsimus, desumta infra propone-
mus. Quam ob rem ex iis tantum quae postea Keplerus et dixit et scripsit
de illis conjicere licet. De praeceptoribus Kepleri Tubingensibus, quos modo
diximus, ea tantum afferre possumuS‚ quae in literis profecerunt et de non-
nullis quidem, quale postea cum Keplero fuerit usus et commercium.

Scholae quidem Maestlin'ianae et geometriam (Euclidis, Archimedis,
Apollonii) et astronomiam amplectebantur, ita quidem, ut in scholis suis astro-
nomicis „Epitomen“ snam secutus sit, quae prorsus in doctrina Ptolemaica
niteretur; Copernicanam autem doctrinam quamvis in publicis quidem scholis
aut parum aut non attigisse videatur, tamen non dubitandum est, quin
in electorum auditorum interiore societate eam attulerit et quam maxima
gravitate exposuerit. Trigonometriam Maestlinus haud dubie Copernico (Op.

*J Vetere quodam „magistrorum libro“ hic est magistrorum tum creatorum ordo:
1. Joh. Brentius‚ 2. Joh. Kepterus, 3. Andr. Amptmann, 4. Joh, Hormus, ὃ, Henr. Dettel-
bach, 6, Tob. Tauber, 7. Fr. Lindenfe15‚ 8. Dav. Crafft, 9. Conr. Haselmajer‚ 10. Georg
Conradi, 11. Jolt, Diirr, 12. Balth. Elsenhainz‚ 13. Bernh. Neher⁷ 14. JaC. Bernheuser,
15. G. Belser. Ex testimonio deinde, quod in „Tubingensis Collegii“ tabulario inest et
in Gruneri „Vita Kepleriana“ additum est et paene nonnisi optimas notas A praebet, videre
licet, quae et qualia studia Tubingae Keplerus anno 1590. tractaverit: ethicen, dialecticam,
graecam et hebraicam linguam, astronomiam, physicam. De doctrinis mere theologicis prae·
ter „Conciones“ in testimoniis ex anno 1592. traditis et mentio deest et laudatio. Con—
ciones quidem testimonia optima, A et a praebent.

