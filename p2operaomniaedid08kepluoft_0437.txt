De amicis et fautoribus Kepleri. 983

agitur. Ad hunc igitur scripsi prolixius.“ Quibus verbis Keplerus id egit,
ut juvenis totum animum astronomiae studio conciliaret, et haud dubie simul
sibi spem fecit, sore ut suus laborum esset adjut0r3 pergit enim his: „Spero
a Maestlino suppetias hujusmodi (v. s. p. 770), nam truncum nodosum, quo ute-
bar ex concessu Noribergensium (Odontiuin), remisi academiae suae Altdorffinae.
Nisi fallor Maestlinus jam pridem hoc tecum.“ Clarioribus Keplerus utitur
verbis exeunte hac epistola, quae loco dicto allata sunt. Quid autem patri
scripserit, ex illius responso, supra pag. 779 obiter tradito, aliquantum ap-
paret. Is enim indignabundus scripsit haee: „Ad filium meum Samuelem
quod attinet, tu naenias ipsius nimium justo attollis. Tiro ille est et tironem
appellando nimium dixisse puto, nam et ipse ego in mathematicis tiro sum,
praeceptorem tamen illius agere bona cum conscientia queam. Sed jam ad
id accedo, quod dicam avaritiae mihi adscribis, quam sectando liberorum studia
et salutem negligam. Ea in re, quia primus mihi haec objicis et quia quoti-
diana praxis per Dei gratiam me iis, quibus notus sum, satis purgat, nihil
adjiciam amplius. Quodsi vero putas, ejusmodi juvenilia ingenia, quale filio
meo jam est, omnis generis vitiorum ac scelerum periculis haeresibusque ob-
jectanda, sic enim nobiliora praeclare probatum iri, nihil celabo, mihi meorum
liberorum parenti longe aliam mentem esse. Nam opus et labor est, ut pie-
tatem colant, si maxime pravis exemplis non corrumpantur. Sed interim
gratias ago pro amieo in me meosque affectu.“ —

Superiore jam loco commemoratum est, talem fuisse Kepleri naturam,
ut cogitationes vix natas brevibus perscriberet amicorumque et exspectata et
gravissime postulata contradictione ad eas amplius meditandas et pertractandas
perductum se vellet. Quam intimam cogitandi et sentiendi societatem, qua-
lem Keplerus speraret ex amicis, apud Maestlinum ab a. 1605. iu dies mino-
rem fuisse vidimus. Davidi deinde Fabricio Keplerus a. 1608. ipse scribere
desiit, eum ejus sempiterna rerum saepius dictarum ruminatione et perpetuis
somniis et nugis astrologicis prorsus esset defatigatus, Herwartus de Hohen-
burg quidem usque ad annum 1609. in chronologicis studiis Kepleri auxilium
et petierat et invenerat, praeterea de astronomia quaestiones ei proposuit et
de tabularum arithmeticarum editione Kepleri consilium postulavit (anno 1610.
hae tabulae editae sunt; cfr. Vol. IV. p. 527), quibus rebus Keplerus ipse ad
amplius quaerendum excitus est. Cum autem edito Herwarti magno opere
chronologico (1612) rariores et causae et occasiones essent literarum com-
mercium eodem quo adhuc modo continuandi, huic quoque amieo eodem sere
tempore quo Fabricio literas Keplerus mittere desiit. Brenggero denique et
Harrioto inprimis de optice scribere solitus est et modo tam diu scripsit,
quamdiu Keplerianum ipsius optiees studium et ardor non resedit et languit
(ab a. 1605. usque ad a. 1609.). Quum hoc modo Keplerus ad id redactus
esset, ut ipsis veterrimis suis propinquis et amicis de studiis scribendi causa
et occasio abesset, omnem novos homines cognoscendi oblatam occasionem
arripuit, ut pariter atque antea, partim in aliis literarum regionibus, cum
amicis cogitationes suas communicaret. Sic Kepleri eum Berneggero episto-
larum ortum est commercium, quod quidem, ut supra vidimus, ex minore parte
ad literas pertinuit. De chronologia (de anno, quo Christus est natus, defi-
niendo, aliisque de rebus) Calvisio, Zieglero, Scaligero ab anno 1607. usque
ad a. 1610. scripsit, de iisdem rebus Deckero ab a. 1610. usque ad a. 1614.
misit epistolas, quos ipsos intra annos ct Harmonia et Ephemeridum pars et
Rudolphinae tabulae a Keplero scriptae sunt. Quo ex epistolarum commercio

