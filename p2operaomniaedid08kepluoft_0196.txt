742 Vita J oannis Kepleri.

pense addictum per tam importunas literas alieniorem et minus faventem reddaS, sed
in posterum te prudentiorem et moderatiorem exhibeas praesertim erga eum, qui iam
antea erga te magna patientia est usus et tibi tuisque quam optime ex animo cupit.“ —-

Difficultates hae inter Tychonem et Keplerum iterum ortae post reditum Kep-
leri (mense Augusto) compositae esse videntur; in gratiam Tychonis receptus est et
ea, quae Tycho ipsi elaboranda commisit, fideliter peregit, libellos conscripsit eontra
Ursum et Craigium (p. I. 217 se. et 280), quibus Tychonem defendit contra Ursi calum-
nias, et Craigii sententiam de cometis refutat. Haec ipse refert Keplerus: A Sep-
tembri inquisivi eccentricitatem Solis, in quo labore Tycho mortuus est. Mensis
nobis eo curando dum aegrotaret et sepeliendo mortuo consumtus. Inde usque
ad serias natalitias relegi Proyymnasmczta, scripsi indicem, concepi notas,
quarum aliquae, privatae monitionis causa scriptae, postmodum per simultates
nostras me non amplius consulto fuerunt ita ruditer et eruditer, ut erant a me
conceptae, citra omnem necessitatem impressae, consilio, ut aJunt, ne haberem

ego quo calumniarer. —— Mortuo Tychone Barwitius mihi 26. Octobris ultro
salarium Caesareum annunciavit, id ut confirmaretur petendum erat, donee
tandem 9. Martii 1602. primam accepi pecuniam. — Tycho Braheus in ulnis

D. Erici Brahe aspectante me exspiravit. Moriens a me, quem in Co-
pernici sententia esse sciebat, petiit, uti in sua hypothesi
omnia demonstrarem.

Mortuum Tyehonem Keplerus prosecutus est Eleqia in obitum Tychonis Brahe,

quam fol. 138 ss. praemisimus.

Tychone etiamtum vivo Pragam venit initio anni 1601. Davide s Fabricius ex
Frisia orientali, literas secum ferens commendatorias Eberhardi Schele, orientalis
Frisiae „secretarii“ (cfr. ΙΙΙ. 727), qui postea (Id. Junii) haee dedit ad Tychonem „ex
arce Auricana“: „Non dubito, meas una cum latore, D. Fabricio nostro, te accepisse.
Non potui quin te hac schedula inviserim, sciscitaturus, num salvus ac incolumis ad
vos pervenerit. Multa nempe metuebat atque ut mihi videbatur sibi persuadebat,
quasi non sine periculo hoc iter perficere posset. Persuasum vero habeo, Fabricium
incolumem ac salvum huc reversurum“ etc. —- Pragae versans Fabricius Keplerum
frustra visitare voluit absentique literas dedit aegre ferens illius absentiam (cfr. Ι. 305),
quas brevi sequebantur aliae ex Frisia, unde orta est familiaritas inter utrumque,

per totum decennium non intermissa. (Rollenhagius d. 15. Maji 1601 Tychoni nunciat,
Fabricium ex itinere suo, quod ad illum instituerit, rediisse, Tychonis studia, ut mereantur,
commendasse observationesque suas coram ostendisse, et his finem facit: „Dolui profecto,
Ganymedem tam elegantem Frisios potius boves pascere, quam ab aquila Joviali raptum
Diis in coelo ministrare.“)

Amici et fautores Kepleri mortem Tychonis in bonum augurium vertebant. Sic
theologus Hafenrefferus scribit (14. Nov. 1601): De morte Tychonis non sine
magno dolore audivi ..... Lenivit dolorem spes, quae eum nobis superstitem fecit,
qui divina adjutus ope imperfecta Tychonis opera perficere potest. Quae res ita me
refecit, ut quantum doloris immaturus ille Tychonis obitus mihi attulisset, tantum
gaudii et·congratulationis haec fida successoris dexteritas felicissime sperata super-
adderet. —- Herwartus (2. Decb.): . . . . kan ich Im gar nit rathen, dass Er an einig
ander Ort weckh trachtet, dann ich fur vnzweifelig halte, Er werde dieses Orts in
Kurzem zu grossem Aufnehmen kommen, da ich dann, so viel an mir, treulich furdern
helsen will. Allein seie er caute et circumspecte, dass er bei den Erben in kein
Mistrauen komme. So wolle sich der Herr mit der Beseldung nit so gering vnd ein-
gezogen beschlagen lassen, sondern eine starke austragliche Besoldung praetendiren
vnd dieselb nit pro quantitate corporis et tenuitate victus, sed pro magnitudine animi

