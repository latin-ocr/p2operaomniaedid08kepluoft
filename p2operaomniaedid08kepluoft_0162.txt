708 Vita J oannis Kepleri.

tate rebus jam prostratis, nulla mihi nisi valde laboriosa et molesta provincia
demandari poterit, qualem forsan et provisores vestri detrectant3 cui operae
si minus ego propter superbiam, certe propter ingenii volubilitatem et laborum
impatientiam ineptus sum, alii rectius adhibebuntur. Non latet inspectores
meos res ista, eoque fit, ut ne quidem cogitationibus suis me destinent labo-
ribus scholasticis. Cupiunt me uti hoc otio meo philosophico ad illustrandas
disciplinas mathematicas, et si penes ipsos steterit, nunquam mihi salarium
meum abrogabitur. Sed fit injuria temporum, ut frui hac ipsorum optima
voluntate diu non possim. Si qua vis ex aula ministris procerum ingruit, ei
ipsi quoque sunt obnoxii, tantum abest ut me defendant. Ex altera parte
sunt inter proceres, qui quod academias adiverint opinionem habent eruditio-
nis, quibus hoc praestat literatura, ut confidentia quadam utantur in contem-
nendis hisce mathematicis speculationibus3 penes quos cum sit rei summa,
nescio quam diu me tutatura sit inspectorum auctoritas contra illorum invi-
diam, qui contra me clamitant vel certe mussitant, non jam tempus esse dis-
cendi, sed belligerandi, irem potius in Germaniam, quae non ita prematur in-
cursionibus Turcicis ..... Quare, cum non possit esse diuturna haec mea
conditio, omnibus modis a te peto, ut super hac mea perquam necessaria
consultatione mihi animi tui sensa aperias: tutumne sit et expeditum et cum
spe promotionis futurum, si Tubingam me conferam, an praestet in aliam trans-
ire academiam? Si minus cetera huc facientia ad me vis perscribere, at illa
vulgaria scribe, quod pretium vini, frumenti, qui commeatus cupediarius (non
enim assuevit uxor mea fabis victitare), qui modus conducendarum aedium, et
in genere quanto sumtu vita 4 vel 5 hominum vulgariter in annum toleretur?
Responsio Maestlini ad has Kepleri literas data est die 25. Jan. 1600. Excusat
silentium diuturnum, quod pro sua tenuitate aliorum a quibus edoceretur consilio ne—
cesse habuerit. Hos suadere, ut Keplerus per libellum supplicem ducem Wiirttem-
bergiae de regressu sollicitet inque eo mentionem faciat machinae astronomicae, quam
aurifaber Stuttgartianus ingenti pretio aestimaverit. Finem facit Maestlinus vana
consolatione, Tubingenses Styriorum statum deplorare et Deum implorare pro afflictis
illorum rebus. Interim Keplerus, frustra responsionem exspectans, d. 22. Novembris
prioribus addit: Provinciarum agens, qui Pragae fuit, huc vinctus ante semestre
allatus, superiori mense tortus est. Secretarius Styriorum captivus detinetur.
Ferunt, deliberatum de alio principe ideoque capitali supplicio plectendum
illum agentem. Interea templa ante paucos annos aedificata evertuntur, qui
contra principis mandata ministros detinent cives oppidorum, armis ad obedien-
tiam protrahuntur, vincula injecta 20 numero, qui heri allati sunt desperata
sua salute. Hoc decretum et sanctissimo juramento confirmatum est principi,
nullum omnino ministrum ecclesiae pati in suis provinciis, ne quidem in ar-
cibus. Cives hujus urbis, qui novum juramentum praestare se posse negant,
agentur in exilium, nec licebit ipsis sub nobiles migrare; decimam partem
bonorum post se relinquent. Ego omnes occasiones rimor, sine meo sumtu
Pragam perveniendi ad Tychonem, inde eo viso mihi sorte nascetur occasio
deliberandi de eligendo loco, quamvis nemo me expelleret et prudentissimi
quique ex ordinibus ament meaque colloquia ad convivia crebro expetant.
Keplerus, quamvis difficillimo rerum suarum statu et malis undique ingruenti·
bus plurimum agitatus hoc anno, nihilo minus studiis suis alacriter incubuit et privatis
et publicis. Quae cum Maestlino et Herwarto praeter res suas domesticas in epistolis
suis egerit, supra indicavimus iisque addimus, continuasse studia chronologica (IV. 70.),
Herwarto respondisse ad varias quaestioneszJ aunario mense de eclipsium observationibus

