684 Vita Joannis Kepleri.

nes Papius (cfr. vol. ΙΙ. 36), initio anni 1595 scholae praefectus est Joannes
Regius (Dantiscanus, Gratio abiit anno 1598 Mulhusam indeque Thorunium, ubi

rector scholarum et pastor mortuus est anno 1605). De simultatibus cum Regio ipse
Keplerus haec refert: Nactus sum hostem Rectorem. Causa odii, quod videbar

ipsum ut magistratum non satis honorare et ipsius placita refellere. Itaque
mirum in modum me exagitavit. Ego a mutuo quidem sacto temperavi, sed
tamen passim offensionem et injurias non reticui. Min-miumr) adversarium
suscepi, quia, ante cum ipsi benefecissem, sumsi mihi libertatem ipsum repre-
liendendi, quasi id jure possem. Secretarius Ordinum Speidelius rectori cum
crederet, meam fortunam labefactare coepit sub auctoritate Ordinum.

Plures exstant hoc anno epistolae chleri ad Maestlinum datae, e quibus ea,
quae ad vitam Kepleri pertinent, hic repetimus. Ad literas Maestlini⁷ quas ad annum
1594 exhibuimus, haec respondit Keplerus:

Felicissimum annum salutemque temporalem et spiritualem in Chro P.

Quantum et spem et vota mea superet, quod literas a Praeceptorc meo,
viro clarissimo, accepi, non possum satis aperire manifestumque facere. Nam
tempus et otium omne pridem occupavit necessaria scribendi officium, nec
opus esse existimo tibi lectori aequo et humanissimo his verborum lenociniis.
Gratias ago maximas pro eo, quod exemplaria meo nomine ab H. Tua distri-
buta esse intelligo. Quanquam aliter institutus erat tabellarius, ut scilicet is
H. Tuae totum fasciculum exhiberet patereturque selegere, quod ad te spec-
taret; deinde rogaret in H. Tuae aedibus, ubi stipendiarii et ceteri habitarent,
exemplaria (ἐκεφαλα nemini, nisi qui primam paginam monstraret, exhiberet.
‘Verum illius negligentiae prospectum est tua cura et sedulitate, quod ut ni-
mium est in discipuli negotio, ita fateor omnem gratiae referendae facultatem
superare. Certe si impedire hoc potuissem, nunquam fieri permisissem. Ipsum
quidem Calendarium adhuc certum est. Frigus inauditum est his in regioni-
bus. Agasones in Alpibus plurimi frigore pereunt, quidam, ut pro certo nar-
ratur, postquam domum appulerint nasum ut. niueum emungunt. Putrescunt
nempe ipsis membra, frigore tacta. Et Turca his diebus, quibus literas ac-
cepi, videlicet Calendis Januariis st. n. omnem regionem, quae infra Viennam
est, Neostadium usque incendiis vastavit, mancipia et praedas abegit. Haec
illa suga est, quam hicme ne fiat deprecatus sum. De stylo vero satis ex-
cusavi ad D. D. Hafereffcrum. De viatico gaudeo vel tandem mihi exemtam
esse curam, quae me pessime habebat. Non possum serre praeceptorum odia,
quorum ex favore salus mea pendet. (Curam injecit mibi quidam meorum
sodalium, cujus literae mature scriptae, sed tarde admodum sunt redditae.) De
illo vero malefido internuncio alio tempore, cum domum venero, videbo. D. D.
Hafereffero scribo hactenus etjam septimam paginam absolvi. Sed quia
id adhuc deest, quod potissimum ipsius cognitioni subjicio, exspectabo aliam
occasionem. D. M. Miillero quid faciam, nescio. Forsan aegre feret aut in
sui contemtum rapiet, quod Calendarium ipsi non misi, qui non minus ac
ceteri ad hunc locum me promovit. Sed ita habet, ut dixi praecedentibus
literis. Sufficere videbantur singulis domibus singula. Nec eum in numero
meorum sodalium habeo, cui rude exemplar mitterem, cum ceteris dominis
praeceptoribus ligata obtulerim3 forsan n, et hoc in malam partem accepisset.
Nunc ita comparatum est, ut et ridiculum futurum sit munus, et difficile com-

 

*) In relatione de Gymnasio Gratiensi anui 1866 rector D. Peinlich recenset inter
praeceptores scholae anno 1595 Simonem Mutrium, Wiirttembergensem.

 

