1613. 817

mum, eritque rursum Novembri et Decembri sequentibus. At, si hae causae,
quomodo agunt? Num locum habent meae explicationes, quas alias usurpo?
Nam astris Dei munus, formandi effectus, nequaquam transscribere cogito.
Esto igitur in astrorum etiam ratione, sim hoc tempore vehementer in affecti-
bus meae naturae familiaribus, in credulitate, in ostentatione pietatis, miseri-
cordiae, in captatione famae ex novis et paradoxis consiliis et singularitate
sactorum, in sollicita rationum variarum conquisitione, comparatione, excussione,
in anxietate animi circa electionem. Sim exemplo et ipse, Deum raro curâ€”
sum naturae intervertere, et tamen formare atque disponere consiliorum eventus.
Agnosco manifestum signum gratiae Dei iu hac prima persona, quod non
evenit, quod evenire poterat, ut illa mihi nuberet. Sequuntur aliae.

Cum matre mihi sunt propositae duae filiae, malo omine, si honestatis
laesio qualiscunque. iu mali ominis parte ponenda est. Et ratio dictat, malum
portendisse, sed malum cognatum, scilicet sinistram abhorrentiam animi a re-
ceptione consilii, parum honeste a patronis feminarum oblati. At illud me
mirum habet, si malum hoc omen est, cur portenderit malum plane alienum
a eausa ista laesae honestatis. Ecce enim fortunae ludibrium, nulla mea eulpa
concitatum. Non tantum initio cum matre filia dotata suit, sed etiam postea
in compensationem matris recusantis: vehementer me perculit deformitas con-
silii, et tamen coepi de conditione inquirere. Interim dum animum a viduis
ad virgines transfero et de absente non ante visa cogito, cepit me aspectus
praesentis et probata physignomia. Satis de educatione constabat, splendi-
dam magis esse quam mihi utilem. Deliciis erat enutrita supra fortunam,
nec aderat aetas apta curis domesticis. De indole tamen ex vultu judicium
ferens optima quaeque sperabam, si etiam sororis accederent admonitiones,
feminae optimae. Consului personam utriusque nostrum peritissimarn aeque
ac studiosissimam. Visum est illi, tentandam puellae matrem. Nam etsi
lautiorem generum tam teneriter habitae quaerere videbatur, optare tamen
magis quam sperare poterat, ob res accisas et Caesarem mortuum. Etiam
mater deliberavit. Mihi hoc erat consilium, rationes meas dissuasorias per-
mittere arbitrio matris, feminae et prudentissimae et filiae amantissimae. Nam
si probaret meum consilium, non fore falsam meam spem de indole. Unum
hoc a me recte sactum3 melius tamen fuisset non petere, quod probabile
erat, non placiturum matri. Nam mater denique, excussis rationibus, statuit
annos filiae plures exspectare, et tute omnia administrata, sama nulla excitata.
Mensis abiit per has curas, interimque Praga ego discessi: nam aut sponsam
obtinere, aut totum propositum cum ipsa urbe relinquere, visum est edictum-
que matri. Atque haec secunda est, ad tertiam venio. Non euim noceat repetere,
quod Illustri Generositati Tuae jam antea oretenus retuli, scilicet ut ex itinere,
quod Lincium institueram, in Moraviam deflexerim, resumto consilio, quod
initio propter deformitatem displicuerat. Hic animus calebat, fateor, quaerebat
supplementum nuperrimae jacturae, nihil tamen adeo ex calore. Veni iurem
praesentem, placuit virgo, erat educata ad commodum meum, mira prompti-
tudine amplexa est liberos meos: id praecipuum erat firmamentum conceptae
fiduciae, ex hac propera fiducia, dum uni rei nimium sum intentus, firmandae
scilicet sponsioni, in alia re parum cautus fui, non scilicet satis cavi com-
modis meis. Nam liberos reliqui futurae matri, quos postea cum sumtu ac-
cersere fui coactus. De reliquo, ut supra dixi, fortuna in culpa est. Nam
bona puella fidem suam ante annum obstrinxerat alii, qui iuterim scortator
evasit filiumque ex pellice susceperat eoque visus est deseri posse: grata

Opera Kepleri V111. 53

