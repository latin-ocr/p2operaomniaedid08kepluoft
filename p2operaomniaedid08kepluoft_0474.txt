1020 Vita J oannis Kepleri,

Paralipomenis ad Vitellionem quam de astronomiae parte optica“ erat solli-
citus. „Locus imaginis mihi negotium facessebat3 vici. Natura lucis rimanda
suit: hanc tractavi mediocriter. Oculus secundus erat, perlustravi anatomos.
Retractiones metiendae: hic haereo. Deus bone! Quam occulta ratio!“ Haec
ex epistola ad Herwartum data mense Majo 1603. summam exhibent eorum,
quae continent capita I.-—VI. Opticae Kepleri, capita VIL—XI. astronomica
tractant, quae ex parte jam anno 1598. mente conceperat.

Ex opere ipso haec excerpenda censuimus partim nova, partim antiquiora
in melius versa vel primum rite demonstrata. Definitiones lucis, coloris, opaci,
pellucidi etc. ad modum Euclidis, Pisani vel Vitellionis <majore ex parte in
propositionum forma cum demonstrationibus) praemittuntur; luci tribuitur in-
finita celeritas; densitas lucis in contraria est ratione sphaericarum superficierum,
quibus origo lucis centrum est. Demonstratio theorematis: „repercussus fit ad
aequales angulos ad latus alterum“ absolvitur componendo motum in perpendi-
cularem et parallelum, adhibito motus globuli aquam oblique ferientis exemplo,
sicut''etiam libra, ubi deprehendimus quasi parallelogrammum virium, quale
hodie in usu est physicis.

Figuram lucis Solis per aliquod foramen in locum obscuratum intro-
missae aggressus, a nemine dicit Keplerus legitime demonstratum esse, cur
ille „radius“ circulari forma appareat. Causam hujus apparentiae inquirens
hoc experimento usus est. Ex angulis libri („qui esset loco lucentis corporis“)
fila per foramen multangulum in pavimentum circa foraminis terminos circum-
duxit3 singula fila ex angulis libri ducta imitabantur in pavimento figuram
foraminis, omnia vero simul sumta figuram libri. Patuit itaque, concurrere ad
problema demonstrandum figuram lucentis corporiS, in Sole itaque rotunditatem3
tale quid priores astronomos observasse in Solis defectibus, specie Solis deficientis
per angustum foramen recepta. „Demonstratio vero hujus theorematis cum auc-
tores sugeret, factum est, ut theoremati sine limitatione credentes in magnum
errorem inciderent.“ Observationes enim eclipsium cum coelo non consensisse.
Quam ob causam Keplerus demonstrationem legitimam instituit, progressus a
lucente puncto et fenestra majuscula ad figuram lucentis corporis quamcunque et
fenestram in puuctum permutans. Quibus rite demonstratis concludit: „Figura
radii in pariete confunditur ex lucentis inversa et fenestrae directa figura.“ Ad
figuram speciei solaris in eclipsibus transiens demonstrat: „cornua non ut in
coelo acuta, sed in obtusum reducta apparent“ et: „diameter Lunae in hujus-
modi radio (specie) minor apparet, digiti ecliptici pauciores, quam in coelo.“
His immiscet Keplerus demonstrationem apparentiarum in „camera clausa“
Portae, „quam artem is primus, quod sciam, tradidit Magiaeque naturalis
non minimam partem fecit. Sed experientia contentus demonstrationem non
addidit.“

In „fundamentis Catoptr·icae“, quam capite ΙΙΙ. aggreditur Keplerus,
queritur, quod optici a sensu petant, quod et ipsum demonstrandum sit, unde
multi errores trahant originem. „Supplendus igitur et hic locus, dispellendae
nebulae, ut Sol veritatis clarius elucescat.“ Quae Euclides eumque secuti
Alhazenus et Vitellio de speculo plano ejusque effectibus proferant, ea esse
partim plane falsa, partim nimis obseura contendit Keplerus. Ad „veram de-
monstrationem“ praemittit propositiones (potius definitiones) de imagine, visione
et oculo, quas capite V. repetit et pluribus explicat3 hinc transit ad specula
plana, sphaerica convexa et concava, quae verbo tantum attingit, dicens: „in
concavis idem (ut in convexis) demonstratur in contrarium. Nam contrario-

 

