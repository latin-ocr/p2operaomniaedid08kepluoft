824 Vita J oannis Kepleri.

esset. Ego ut Argentorati imprimeretur non consuluissem, Roslinus nimis illie notus
est, ideo ejus fautores facili occasione remoram interponere potuissent. Fortius ergo
ut urgeas vel editionem vel restitutionem tui scripti opus est. Vir est cordatus, sed
primo conceptae opinionis nimis tenax, ideo ut se evolvat, undique quascunque rationes
colligit. -- De chronologico nostro studio tu me nonnihil erigis. . . (cfr. vol. IV. p. 121).

De maculis in Sole magis magisque turbor. Multum me movet quod scribis
de divisione unius in plures et coalitione plurium in unam. . . . De Lunae inaequali-
tate quae scribis me magis confirmant praesertim iniis, quae in „Dissertatione“ scripsi...
(cfr. ΙΙ, 784).

Ad editionem Copernici redit Maestlinus in literis d. d. itm. Maji 1614, re-
spondens ad Kepleri literas, item deperditas, quas ille dederat d. 24. Aprilis, „Quid
typographus Basiliensis agat, anne in editione Copernici pergat, nescio. Responsum
ad literas, quas ad ipsum dedi anno superiori et proxime praeteritis nundinis, nullum
accepi. Rhetici Narrationem editioni omnino adjungendam, intelligo tibi quoque con-
sultum videri, sed typographus persuadendus est, ne eam ex priore olim Copernico
Basileae excuso addita editione desumat, ea enim nimis vitiosa est et a mente Rhetici
plurimum abest.

D. Roeslinum audio iterum quid moliri. Viri boni voluntas laudanda, sed ab·
errat a semita veritatis et aegre admodum sententiam mutat. Calvisium miror quid
tentet; scriptum ejus nondum vidi. Anne in tanta luce proditis solidis fundamentis
lucem non videt, vel anne ipse, qui magnum chronologi nomen et laudem consecutus
sibi videtur, jam turpe sibi putat de erroribus admoneri? Epistolam tuam in ipsum
editam esse, ex catalogo nundinarum video, eam nondum vidi, laboro tamen ut brevi
ex Argentorato habeam. - Nodus Herwarti profecto arte opus habet utsolvatur,
puto tamen et ego, sectione non opus esse, licet capita admodum sint recondita. —-
Galilaei scriptum, quod italico idiomate editum scribis (de maculis solaribus), optarem
latine etiam prodiisse, praesertim si in e0, ut dicis, omne tulerit punctum . . . . (cfr.
II. 785). De eclipsi Lunae ego propter coelum nimis nubilum prorsus nihil videre
potui. Gratissima mihi fuisset ejus observatio, praesertim quod per eandem ea quam
anno 1590 habui repeti potuisset, Luna videlicet deficiente utrumque luminare supra
horizontem. Optandum est, ut Deus largiatur sudum coelum die 7. Octobris, qua
Luna oriens eclipsabitur. Ea enim egregie illi in anno 1590. observatae respondere pote-
rit. Etenim sicut haec in anno 1590. fuit matutina in occidente, ita illa in Octobri
futura erit vespertina in oriente.

Chronica tua scribis quidem te mittere mihi legenda, sed alia schedula. literis-
que inclusa, te tecum retinuisse, quia D. D. Langjahr de ejus onere questus fuit.
Non autem dubito quin doctissime sint chronica illa conscripta. -

Marcus W elserus refert (Julio mense), Galilaeum ad Kepleri sententiam de
maculis solaribus longe propius quam ad Apellem accedere videri (cfr. IL ῖῖὸ). His
addit: Memini, te aliquando mihi in quaestione ponere, an Porphyrius ipse commen-
tarium suum in Ptolemaei Harmonica imperfectum reliquerit‘.> Ad quod quid respon-
derem neque tunc habui neque nunc habeo. Moneo tamen, in nostrae reipublicae biblio-
theca manuscriptum haberi Ptolemaei Harmonicorum libros tres cum Porphyrii enar·
ratione primi et secundi capitum secundi libri, unde facile colliges, anne defectus tui
codicis aliqua ex part-e juvari possit. Adsunt quoque Aristidis Quintiliani de Musica
libri tres, quos fortasse non praeter rem sit Ptolemaeo et Porphyrio adjicere. (Quae
de bis egit Keplerus cum Herwarto annis 1599 SS„ leguntur vol. V. p. 30 ss.)

Ex epistola Simonis Marii, qua d. 26. Augusti respondit ad illam Kepleri,
quarn vol. II. p. 473 proposuimus, haec illa supplentes desumsimus. . . .’ . Literae ad

