1018 Vita Joannis Kepleri.

ea novis inquisitionibus inductus eam sibi proponit quaestionem, quomodo
numeris a Tychone inventis, ab ipso correctis, ad probandam suam de har-
monia mundi opinionem optime possit uti. Itaque quum a compluribus prin-
cipiis liceret exordiri, ea onmia examinavit, si quod eorum quam maxime
idoneas proportiones suppeditaret. Tempora circuituum planetarum circa Solem
non harmonicas praebent proportiones, distantiae a Sole, motus quotidiani,
temporis spatia, quibus arcus ejusdem magnitudinis emetiuntur, non constanti
sunt magnitudine, sed quovis temporis momento mutantur ideoque nulli sunt
usui3 eae autem quaestiones omnes comparatione numerorum huc pertinentium,
qui vario modo conjunguntur, copiose illustrantur. Restat, ut rationes motuum
planetarum, quales a Sole contemplanti se ostendunt, examinentur. Hac autem
quaestione Keplero haec confici videntur: 1. „his motuum proportionibus ex-
pressa esse genera cautus mollis et du1·i.“ 2. Motus quotidianos planetarum
in apheliis et periheliis quodammodo singulis intervallis musicis respondere3
Saturno tribuit quasi tertiam majorem, Jovi tertiam minorem, Marti quintam,
Terrae semitonium, Veneri diesin, Mercurio octavam cum tertia minori.
3. Quum autem hi motus non eodem tempore fiant, cum systemate musico,
quod quaeritur, parum congruunt. Ideo motus planetarum proximorum inter
se comparandi et ad intervalla musica referendi sunt. Sed rarissime accidit,
ut duo, rarius ut tres planetae eodem tempore in aphelio aut perihelio ver-
sentur3 quatuor planetae seculis, quinque myriadibus demum annorum inter-
positis eo perveniunt3 ut vero omnes sex sic conveniant, id „longissimis aevi
spatiis interseptum et nescio, an penitus impossibile sit, bis contingere per
exactam evolutionem, potiusque principium quoddam temporis demonstret, a
quo omnis mundi aetas defluxerit“. Vario autem modo instituta hac motuum
planetarum comparatione colligit inde, „planetarum motus extremos neque
omnes ad uuum systema naturale seu scalam musicam perfectissime accom-
modatos esse, neque, qui ad systema tensionis ejusdem accommodati erant,
omnes illos loca illius naturali ratione divisisse seu successionem concinno-
rum intervallorum naturalem effecisse, deprehensum sit“. Deinde 4. binorum
planetarum motus cum harmoniis conferuntur, eorumque contemplatio his finitur
verbis: „apparet, hanc mutuam cessionem esse valde bonam“. Postremo
ὃ, adhibitis 'corporibus regularibus ct lege de distantiae atque circuitus tem-
poris rationibus, numeri inde confecti cum harmoniis comparantur. Et quam-
quam ne haec quidem comparatio plane ex voto cedit, tamen ea putat Kep-
lerus confici, quibus acquiescere possit.

„Itaque maneo inquit in politia harmonica motuum hic usurpata et toto
hoc capite confirmata.' Veruntamen hoc exemplo vos, quotquot in hujus libri
lectionem incidetis mathematicis disciplinis et summae philosophiae cognitione
imbuti, omnes provoco: agite strenui, vel unam ex harmoniis passim appli-
catis convellite, cum alia aliqua permutate et experimini, num tam prope astro-
nomiam accessuri sitis, vel contendite rationibus, num melius et convenientius
aliquid motibus coelestibus astruere, dispositionem vero a me adhibitam in
parte vel toto destruere possitis. Quidquid ad gloriam pertinuerit Conditoris
et Domini nostri, id aeque vobis per meum hunc librum licitum esto, ac ipse
licentiam mihi sumsi ad hanc horam usque, mutandi passim illa, quae priori-
bus diebus oscitanti cura vel properanti ardore praepostere concepta depre-
hendere potui.“

In appendice Harmoniae adjuncta Keplerus Roberti de Fluctibus de
Microcosmo et Macrocosmo librum amicorum quorundam rogatu percensuerat

 

