De amicis ct fautoribus Keplcri. 981

tione respondit et non modo in refellendo adversario multo inferiore egregiam
animi· servavit tranquillitatem, sed etiam pluribus cogitationes suas et rationes
explicavit, a Longomontani judicio longe remotas, quac aliis hominibus, quam
qui hic, „do1nestieus“ quondam Tychonis‚ ct haeredes erant (quorum forte et
causa et nomine scripsit), non solum dc maxima Kepleri studiorum sinceritate
ejusque humanitate persuaderent, sedetiam summa hujus maximi ingenii affi-
cerent admiratione. Responsio Kepleri legatur vol. ΙΙΙ, p. 32 ss., cui epistolae
a Longomontauo anno demum 1610, responsum est3 usque ad id tempus se non
respondisse scribit, „quod peculiare nihil continebant praeter excusationem
tuamss. Ceterum prorsus alium ac antea se praebet etquid Keplerus de astro-
nomia optime meruerit, lubentissime confitetur. De Academiae Pragensis re-
stitutione sese comperisse scribit sibique maximum futurum esse gaudium, si
illic Keplero docenda mathematice tribueretur.

Tychonis qui erant prius adjutores, -Joau nes Eriksen‚ Ambrosius
Rho dius, Joau nes Miill eru s, qui Keplerum apud Tycliouem et noverant
et maximi aestimaverant, postea quoque antiquam in Keplcrum fidem et ami-
citiam observaverunt, cujus rei sunt testimonio frequentissimae illae ad Kep-
lerum ab illis scriptae epistolae (Kepleri ipsius literae non exstant). Vete-
rem suam societatem et amicitiam Keplero in memoriam revocant eundem-
que de negotiis suis, etiam de variis rebus publicis edocent, ut Eriksen‚
qui tum in Belgia erat, de Ostendes urbis obsessione scripsit (1601): „dicunt,
Archiducem Albertum plus quam deceni auri milliones in obsidione impendisse,
nec tamen adhuc quid tanto hiatu dignum effectuni“. Iidem amicum qualis
sua suorumque conditio, quae sint negotia, quid profecerit in astronomia inter-
rogant, ab coque aut opera aut astrologica judicia petunt. Quibus petitioni-
bus si non statim cessit Keplerus, modo de diuturniore silentio conqueruntur,
modo veteris suae eum admonent amicitiae, quam erga se eum integram ser-
vaturum ct continuato literarum commercio praestiturum esse ipsi et sperent
et ardentissime cupiant. Sic Rhodius scripsit anno 1605: „Quam ego fir-
miter teneam vestrorum memoriam quamque unice votis meis expetam vestram
vel literis vel coram experiri benevolentiam, ipse quidem sancte possum affir-
mare, et literae dudum a me scriptae jam praesentes testantur. Quam vos
contra mci abjeceritis memoriam vel ex eo constat, quod tabellio nullas vestrum
literas, imo ne salutem quidem afferret. Tuli id animo aegerrimo, qui jam
amiserim amicos eos, quos ego merito primos habebam, atque hoc quidem
molestius, quod cum Limnaei Jenensis, Pitisci Heidelbergensis, Maestlini, Prae-
torii coram in peregrinatione mea assecutus sim amicitiam, interim Kepleri
mei amiserim, quam et primam et maximam volebam.“ Cui epistolae curn
brevi post a Keplero responsum esset, Rhodius his verbis et laetitiam et
gratias maximas suas exprimit: „Erant mihi tam gratae ettam jucundae tuae
proximae literae, quam quae et gratissimae et jucundissimae. Erant nimirum
benevolentiae amicissimae plenae“ etc. Idem exorta anno 1607. in Bohemia
pestilentia sollicitus haec scribit: Tui inprimis ac tuorum vicem anxie dolebam.
Nimium enim verebar, ne publicum illud maximum malum vos quoque privatos
compellaret. Spero et certo confido, angelum illum interfectorem jussu divino
vobis pepercisse. Anno 1614. idem Rhodius hacc: Quamquam ego jam ab
aliquot annis nullas neque ad te dedi neque a te accepi literas, scias tamen,
tui apud me memoriam esse quotidianam, qua non solum recordor veteris
illius nostrae amicitiae, sed inprimis tuorum ingeniosissimorum scriptorum,
quibus rem mathematicam, si quis alius, ad ipsum fastigium usque promoves,

