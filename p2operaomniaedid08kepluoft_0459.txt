Kepleri literarum studia et doctrina. 1005

Ita utrumque in errore versabatur.“ Exclamat auctor juvenis: „Quid si ali-
quando diem illum videamus, quo baec inventa conciliata eruntl“ „Vidimus“,
respondet censor, „post 22 annos et gavisi snmus, saltem ego, puto et Maest-
linus et plurimi alii, qui librum quintum Harmonices sunt lecturi, participes
erunt gaudii.“ Ad quaestionem dubiam: „Quid si hinc ratio eccentricitatum
elici 90εεὶῐῖιι monet: „Ita somniabam de veritate, opinor bono Deo inspirante.
Elicita est non hinc quidem, sed ex harmoniis ratio eccentricitatum, sed tamen
mediante hoc invent03 nec illud ante fieri putuit, quam hoc emendatum habe-
retur. Nam libro quinto Harmonicorum capite tertio ponitur inter principia
demonstrationis haec sesquialtera proportio.“ His finem facit aestimator operis
sui juvenilis: „Ceterae errantium numerorum ad veritatem allusiones fortuitae
sunt, nec dignae quae excutiantur3 jucundae tamen mihi recognitu, quia mo-
nent, quibus maeandris, quorum parietum palpatione per tenebras ignorantiae
ad pellucens ostium veritatis devenerim ..... Vides, lector studiose, libello
hoc semina sparsa esse omnium et singulorum, quae ex eo tempore in astro—
nomia nova et vulgo absurda ex certissimis Brahei observationibus a me con-
stituta et demonstrata sunt, Itaque spero, te jocum meum libro quarto Har-
monicorum non iniqua censura flagellatumm‘< (vol. V. p. 262).

Ex iis, quae adhuc allata sunt et inprimis ex Kepleri verbis modo dictis
hoc ne in minimam quidem dubitationem vocari poterit, Keplerum cogitatio-
nem illam in primo suo opere expositam in omnibus quoque posterioribus
libris semper secutum esse eandemque primam causam fuisse, cur de Har-
monia librum scripserit. Nam non modo ut astronomicas rationes statueret,
ad Tychonicas observationes accuratius cognoscendas adductus est, sed (quod
ei praestantius omnium quaestionum videretur praemium) ut ex cognitione
inde depromta certa argumenta afferret ad demonstrandam illam in rerum natura
harmoniam, quam veteres Pythagoraei, Plato, Ptolemaeus frustra conati sunt
detegere. Neque quidquam antiquius habuit quam hoc, ut mathematices et
astronomiae ope demonstraret, rerum universitatem, oculis nostris perspicuam,
harmoniae vinculo inter se connexam eaque ipsa harmonia Creatorem mundi
et ornatum, congruentiam et aequalitatem fundare voluisse. Keplcrus igitur,
quum auxiliis adjutus a Tyclione traditis diligenter exquireret, quem in modum
planetarum et justae distantiae et veri motus pervestigari possent, ad hunc
duplicem pervenit exitum. Veros invenit planetarum cursus et his inventis
se quales in natura harmoniae leges valeant detexisse credidit. Cum integro
animo neque opinione praejudicata ad propositum contenderet, mox perspexit,
observationes Tychonicas, quas accuratissimas esse quo certo liaberet, a Coperni-
cana, quae circulos adhiberet, ratione discrepare. Quamvis differentia, quam
inter Martis calculatum et observatum locum animadverterat, minima esset
neque plus quam octo scrupula prima efficeret, Keplero tamen satis magna
videbatur, ut multos per annos conferret et variis modis suas aliorumque con-
jecturas sic immutare et aequare studeret, ut observatio et calculatio inter se
consentirent. Sed maxima diligentia et assiduitate et incorrupta animi integri—
tate *et mira illa, qualis Kepleri erat, ingenii mobilitate opus erat, ut experi-
mentis innumeris frustra sactis, quaecumque ipsi mira imaginandi facultas offerre
poterat, indefesso studio iterum denuo quaerere et scrutari inciperet, donec
tandem ratio unice vera inventa et errores prospere excussi essent. Et haec
via unice vera ellipsis est. Varia illa experimenta, quorum ope modo ad-
hibita Tychoniana modo Copernicana ratione, modo „vicariae‘ conjectura ab
ipso excogitata quaestionis summam difficultatem frangere vellet, varii deni-

