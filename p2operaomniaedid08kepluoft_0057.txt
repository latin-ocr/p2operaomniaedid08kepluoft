Summarium Historiae Astronomiae seculo XVI. 603

culum mundi, ob mirabiles ejus* inventiones“ nihil autem refert de rebus ab eo de-
tectis. Ceterum additamenta Schreckenfuchsii, longiora quidem, tironibus haud parum
profuisse in percipiendis praeceptis astronomicis haud dubium cst, quae faciliora ine
tellectu reddidit additis multis exemplis (praesertim in opere inscripto: Primum Mo-
bile 1567). Ex commentariis in theoricas Purbachii hoc excerpimus: „Theorica trium
superiorum planetarum a Solis theorica in hoc differt, quod Solis corpus deferatur a
quodam orbe eccene-ico, nunquam declinante ab ecliptica, et hoc secundum signorum
ordinem, autin epicyclo, cujus semidiametri quantitas aequat quantitatem lineae, quae
est inter duo centra, scilicet mundi et eccentrici, ita ut planum epicycli a plano zodiaci
nunquam obliquetur. Talis positio non habet locum in superioribus, siquidem in illo-
rum theoricis alia sit quantitas linearum, quae est inter centra mundi ct eccentrico-
rum, item alia diametrorum epicyclorum, planorumque eorum alia deflectio in plano
zodiaci, quam planorum deferentium. Differunt etiam a Lunae theorica, quia defe-
rentes augium non contra ordinem signorum sicut in Luna moventur, imo secundum
ordinem ad motum octavae sphaerae, auges eorum non modo sub ecliptica, modo
extra eclipticam reperiuntur vel versus boreum vel notium polum, quemadmodum in
Luna videmus, sed declinant semper a plano zodiaci boream versus; plana epicycloa
rum horum planetarum deflectunt a planis suorum deferentium, motus epicyclorum
et nodorum etiam aliter habent quam in Luna.⁴·'

Occupabatur commentariis in Purbachium Regiomontanumque (1551, 1552)
etiam Cyprianus Leovitius, Bohemus, astrologicis studiis addictus (cfr. vol. 11.
p, 422). In libro de eclipsibus (1556) supputationem astronomicam ad Alphonsinos
refert numeros, arbitrio legentium permittens, utrum Purbachii an Copernici hypo-
thesibus uti velint. Lunae motum ab ipso quam accuratissime censet definitum esse,
sed in eclipsibus, inquit, solaribus tantum experientiae non sum assecutus, ut eandem
eis certitudinem, quam lunaribus tribuere possim3 paucas enim ipse ridi. Proinde
praeter meas rationes, quas in Solis eclipsibus adjeci, Purbachianae vel Copernicanae
adhiberi poterunt. Eclipsium delineationem et computationem triplici ratione per-
fectam (ipsius, Purbachii et Copernici) ab anno *1544 usque ad annum 1580 proponit,
adjiciens conjecturam astrologicam singulis eclipsibus. Hoc usque ad annum 1606
continuandum sibi proposuerat, sed „ob adversam valetudinem et arduos labores
ephemeridum impeditus sum, quo minus illas ad constitutum numerum eclipsium pro-
duxerim.“ Ut ipsius numeri referri possent ad alia ab Augustano meridiano diffe-
rentia loca, addita esttabula praecipuarum civitatum Europae, continens altitudinem
poli, motum Lunae et differentiam meridianorum ab Augustano ad tempus horarium
relatam. — Ephemerides Leovitii (1557) maxima ex parte in usum astrologorum sunt
conscriptae iisque praemissa est longior astrologiae defensio contra ,calumniatores“,
et introductio in astrologiam, fons uberrimus studiosis astrologiae.

Astrologicis pari modo addictus studiis erat Petrus Pitatus, Veronensis,
professor mathematicae in academia Philarmonica. Stoefleri maximi habuit opera astro-
logica ejusque Ephemerides suis Ephemeridibus adjunxit. (Almanach novum. Venetiis
1544. 1552. Tubingae 1553.) Pitati computationes non plane consentiunt Stoeflerianis‚
cujus rei causam refert partim aequinoctiorum anticipationem inde a Stoefleri tempo-
ribus, partim errores quosdam, quos Stoeflerus in computandis planetarum congressi-
bus et fixarum motibus commiserit. Astrologiae item exhibet longam defensionem
ejusque usum ostendit, desumtis a Stoeflero et Regiomontano regulis quibusdam de
mutatione aeris. Occurrit in hoc opere laus Venetiae, quam hic adjungimus: „Urbs
illa est auri dives, secl ditior famae, potens opibus, sed virtute potentior, solidis fun-
data marmoribus, secl solidiore etiam fundamento civilis concordiae stabilita, salsis
cincta fluctibu3‚ sed salsioribus tuta consiliis.“

