944 Vita J oannis Kepleri.

cam salutem conservaret, consentiente imperatore munus a Wallenstenio ob-
latum se suscepturum esse annuit, quamvis hanc conditionem odio non libe-
ram esse bene sciret et de tempore futuro sollicitus esset. Cum uxore igitur
et liberis minoribus quum mense Julio 1628 iter incepisset, Saganum migra-
vit, qua in urbe cum familia consedit. Typos autem Lincio aut Ulma trans-
ferendos curavit et Sagani Duce adjutore officinam instituit typographicam,
cujus ope Ephemeridas perficeret, quarum editionem pollicitus erat, simul Wal-
lenstenii desideriis astrologicis indulgens. Idem cum Keplcrum jussisset in
Rostoclrii academia professoris munus suscipere, negavit astronomus, me-
tucns ne suscepto hoc officio residuae pecuniae, quas imperatoris fiscus sibi
deberet, ad irritum caderent, praesertim cum Dux solvendas pecunias polli-
citus qnidem esset, sed nondum curavisset.

Sagani Keplerus usque ad Octobrem mensem anni 1630. versatus est
ibique gaudio quoque hoe est affectus, quod filia Susanna, quae tunc Duriaci
gubernatieis munere fungebatur, Argentoratensi amico Berneggero auctore
cum Jacobo Bartschio, acerrimi studii adolescente (cfr. VII. 478) matrimo-
nium iniret. Idem, qni astronomum jani aliquantum temporis in Ephemeridibus
ratiocinandis adjuverat, ipsius et Berneggeri consilio Argentinensis academiae
magister designatus est. Mox in eadem urbe nuptiis saetis (d. 2. Martii
1630) mariti parentes, qui huic sesto diei non interfuerant, Sagani vise-
runt. Bartsclrius enirn primum soceri opera adjuvare et postea Argentoratum
redire voluit, ut ibi munus sibi oblatum inciperet3 Ephemeridum quoque et
editionem et redemtionem curavit eandemque ob causam, ut ipse cum librariis
ageret, Francofurtum profectus est. Uxor autem Sagani apud parentes reman-
sit, tum qnoque, cum Keplerus Octobri mense per Lipsiam in Ratisbonae
urbem profectus esset, ubi in coneilio Germanici imperii principum eo con-
vocato ab Imperatore pecunias debitas efflagitaret. Quo de itinere, Kep-
leri morte et temporibus ipsam mortem sequentibus jam supra pluribus enar-
ratum est.

Exeunte hac parte Kepleri liberos, quo quisque tempore natus est,
enumerabimus.

Priore matrimonio geniti:

1. Henricus, natus die 2. Febr. 1598, mort. d. 3. Apr. ejusdem anni.

2. Susanna, nata „lunio mense a. 1599, mort. Julio ejusd. anni.

3. Susanna, nata d. 9. Jul. a. 1602, cum Bartschio matrimonium iniit

anno 1630.

4. Fridericus‚ natus d. 3. Dec. 1604, mort. Februario anni 1611.

5. Ludovicus, natus d. 21. Dec. 1607, mort. Regiomonti a. 1663.

Secundo matrimonio geniti:

6. Margaretha Regina, nata d. 7. Jan. 1615, mortua d. S. Sept. 1617.

7. Catharina, nata d. 31. Julii 1617, mortua d. 9. Febr. 1618.

8. Sebaldus, natus d. 28. Jan. 1619, mort. sesto corporis Christi

anno 1623. .

9. Cordula, nata die 22. Jan. 1621.

10. Fridmar, natus die 24. Jan. 1623.

11. Hildebert, natus die 6. Apr. 1625.

12. Anna Maria, nata die 18. Apr. 1630.

Quorum liberorum quatuor qui sunt in fine enumerati, paucis tantum annis
patri superstites suerunt et (filii certe) eodem fere tempore, quo mater decessit,
mortui esse videntur. (Cfr. Ludovici libellum ad Imperatorem scriptum pag. 031.)

