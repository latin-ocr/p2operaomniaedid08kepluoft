Π.
Kepleri Vita.

servato annorum ordine.

 

Qualis ea, quae Keplerum proxime antecessit, aetate literarum fuerit
status, praemissis his paginis exponere conati sumus. Jam Kepleri ipsius et
mores et doctrinam enarrare suscipientes dubii sumus, num ejusmodi enarratio
etiamnunc sit necessaria. Tomis enim jam editis omnia collegimus, quae ad
explicandam cujusque operis originem reperiri potueruut. Paucis porro ex-
ceptis omnes Kepleri epistolae his tomis insunt ct in his epistolis aut in ipsis
cujusque operis praefationibus Keplcrus enarrat, quibus causis ad scribenda
ea sit adductus3 his quae addenda fuerint visa, in introductionibus aut anno-
tationibus nostris afferre conati sumus. Saepissime ibi etiam ipsius Kepleri
Familiaeque ejus fata, quibus usus sit amicis et praepositis, quomodo cum
viris ea aetate doctissimis sit versatus, nunciantur. Qui igitur septem hos
tomos, quibus Kepleri opera continentur, diligenter perlegerit, ipse sibi ima-
ginem egregii viri, et qui fuerit et quo momento in aequales, componere
poterit, et hae sola causa dubitationem nostram justam existimabit.

Accedit quod, ex quo operum Kepleri edendorum initium fecimus, tot
viri magis vel minus idonei de Keplero, de ejus vita, vel de singulis ejus
fatis et operibus scripserunt, et quac Keplerus de quibusdam disciplinis, de
religione, de ecclesia etc. cogitaverit versarunt, ut difficile sit, novi aliquid de
eo afferre simulque sormam reperire tomis praemissis aptam.

Quum autem ad subscriptionem editionis nostrae invitantes vitam Kep-
leri additum iri polliciti simus et quum vix liceat exspectare, multos esse
operam daturos ut ea, quae per septem tomos dispersa Kepleri vitae imagi-
nem constituere possint, colligant et di—ponant, quum denique nova aliqua
lectoribus nostris offerre possimus, promissis standum csse putamus neque
tamen celamus, lianc Kepleri vitam haud aliis paene uti auctoribus, quam qui
in collectione epistolarum Kepleri ab Hrinschio edita sint praemissi (conf.
tom I. poti), iis quae ibi de manuscriptis Pulkovicnsibus diximus addimus, nos
ex illo tempore onmia manuscripta Pulkoviensia et Viennensia Monacensiaque
(quibus Herwartiana continentur) tenuisse iisque usos esse. Praeterea hane
vitam tomis jam editis praesertim niti diximus3 nonnulla etiam ex Breit-
schwertii opusculo („Leben und Wirken Keplers“. stuttg. 1831), libro
secundum Hanschium magna cum diligentia et fide composito, pauca ex

