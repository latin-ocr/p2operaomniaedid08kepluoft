1014 Vita ‚Ioannis Kepleri.

proposito aberraremus, si rationem eJus hocloco illustraremus, quamquam
etiam hic in explicando et amplificando Euclidis decimo libro miram rerum
mathematicarum perspicientiam prae se fert. Ad construendum heptagonium
regulare algebra utitur, id quod apud Keplerum rarissime occurrit, Justi
Byrgii secutus rationem „mechanici Caesaris et Landgravii Hassiae, qui in
hoc genere ingeniosissima et inopinabilia multa est commentus“. Nos eam
vol. V. p. 472 modo nune usitato proposuimus. —In prooemio libri secundi,
qui ad Euclidis librum duodecimum et tertium decimum se applicat, Keplerus
haecce praefaturz „Cum originem harmonices ejusque effectus in toto mundo
praestantissimos explicandos sumserimus, quomodo de congruentia figurarum ἦ),
quae sunt proportionum harmonicarum scaturigines, verba nulla faciamus . . .
cum hic figurarum effectus intra geometriam intraque architectonices partem
illam, quae circa archetypos versatur, sit quaedam velut imago et praeludium
effectuum extra geometriam extraque mentis conceptus in ipsis rebus natura-
libus et coelestibus, cum proprietas haec congruentiae, quae in structuram et
corporationem aliquam exit, talis sit, ut vel ipsa mentem speculatricem invitet
ad aliquid etiam foris faciendum, creandum, corporandum, utque latens inde
ab aeterno in superbenedicta mente divina per idearum ordines tanquam
bonum summum, sui communicativum, contineri in sua abstractione non po-
tuerit, quin in creationis opus prorumperet Deumque creatorem efficeret cor-
porum sub iisdem figuris conclusorum.“

Delectu habito corporum discernuntur quinque regularia Euclidis cor-
pora, „quibus addi possunt congruentiae stellarum duodecim planorum penta-
gonicorum“. (Cfr. vol. V. tabulam paginae 119 subjunctam inque ea figuras literis
Ss et Tt signatas), et tredecim corpora Archimedea, „perfectae in solido con-
gruentiae gradus inferioris& Notandum est, Keplerum viam hic praeivisse
Gallis Cauchy et Poinsot in construendis ad certam legem corporibus multiplanis.

Libro tertio Keplerus ea refert, quae ipsi lectione scriptorum de musica
Graecorum et inter recentiores praecipue Vincentii Galilaei innotuerunt. „Ab
annis viginti in hoc elaborandum mihi censui, ut hanc mathematicos physices-
que partem illustriorem redderem, inventis causis talibus, quae ex una parte
et judicio aurium· satisfacerent in constitutione consonantiarum ceterorumque
concinnorum numero, nec ultra id, quod aures ferunt, excurrerent, ex altera
vero parte clarum et apertum discrimen statuerent inter numeros, qui formant
intervalla musica, interque alienos ab hoc negoti03 quae denique respectu tam
archetypi, quam mentis, quae archetypo utitur ad conformandas illi res, cog-
nationem cum intervallis haberent eoque verisimilitudine clarissima nite1·entur.“
Proponens universum systema musicum concordantias sonorum semper refert
ad sectiones circuli per latera figurarum regularium, intermiscens explicationes
rerum minus perspicuarum. Explicat v. c. qui fiat, ut „chorda pulsata chor-
dam aliam non pulsatam secum in sonitum trahat“; pro a'e‘re moto assumit
„speciem immateriatam⁶‘‚ haec autem subjrrngit explicationi suae non plane
rejiciendae: „Haec mihi videtur causa mirabilis hujus experimenti3 qui me
felicior est indagine mentis, ei palmam dab0.“ Pluribus agit de „differentiis
intervallorum“, de monochordo, de „diagrammate, 11. e. chordarum seu vocum
denotatione moderna per lineas et literas alphabeti«, ubi de ortu signi literam
O denotantis scite disserit. His finem facit disputationis suae: Astronomus

*) Voce conyruentiae Keplerns eam intelligit figurarum regularium conjunctionem,
ut et angulum solidum conficiant et aliis figuris regularibus adiectis is angulus claudi possit.

