568 Summarium Historiae Astronomiae seculo XVI.

rum, denique longior fixarum catalogus, qui per longam annorum seriem astronomis
usque ad emendatiorem Tychonicum unicus fere fons et norma fuit.

Libro ΙΙΙ. insunt disquisitiones de aequinoctiorum solstitiorumque‘anticipa-
tione. Hipparchum, ait Copernicus, virum mirae sagacitatis, primum animadver-
tisse, annum sidereum majorem esse anno tropico, eoque stellis fixis tribuisse motum
in consequentia, ¹„sed lentulum adeo nec statim perceptibilem“. Hunc motum inde
ab illis temporibus factum esse evidentissimum eumque inaequalem reperiri. Causam
hujus aequinoctiorum anticipationis dicit Copernicus quaerendam esse in motu aequa-
toris in praecedentia, qui obliquus sit plano zodiaci (eclipticae) immobili, ad modum
inclinationis axis Telluris „Nemo forsitan causam mutationis aequinoctiorum obli-
quitatisque signiferi meliorem afferet, quam axis Terrae et polorum circuli aequinoc-
tialis deflexum quendam. Si motus axis Terrae conveniret cum motu centri, nulla
penitus appareret aequinoctiorum conversionumque praeventio. At cum inter se dif-
ferant, sed differentia inaequali, necesse fuit etiam solstitia et aequinoctia inaequali
motu praecedere loca stellarum. Binos omnino polorum motus reciprocos, pendentibus
similes librationibus, oportet intelligi, quoniam poli et circuli in sphaera sibi invicem
cohaerent et consentiunt. Alius igitur motus erit qui inclinationem permutat illorum
circulorum, polis ita delatis sursum deorsumque circa angulum sectionis, alius qui
solstitiales aequinoctialesque praecessiones auget et minuit, hinc inde per transversum
facta commotione. Hos autem motus librationes vocamus, eo quod pendentium instar
sub binis limitibus per eandem viam in medio concitatiores fiunt, circa extrema tar-
dissimi. Differunt etiam suis revolutionibus, quod inaequalitas aequinoctiorum bis
restituitur sub una obliquitatis restitutione. Sicut autem in omni motu inaequali
apparente medium quiddam oportet intelligi, per quod inaequalitatis ratio possit accipi,
ita sane et hic medios polos mediumque circulum aequinoctialem, sectiones quoque
aequinoctiales et puncta conversionum media necesse erat cogitare, sub quibus poli
circulusque aequinoctialis terrestris hincinde deflectentes statis tamen limitibus motus
illos aequales faciant apparere diversos. ltaque binae illae librationes concurrentes
invicem efficiunt, ut poli Terrae cum tempore lineas quasdam describant corollae in-
tortae similes.“ (Cfr. vol. VI. p. 521.)

Haec postquam verbis et delineationibus, quibus epicyclos deprehendimus aliis
epicyclis innixos, latius demonstravit Copernicus, conclusum esse censet, inaequalem
esse praecessionem, ad hanc opinionem deductus calculis et observationibus Ptolemaei
parum fide dignis. Annuum motum praecessionis ponens o0¹¹ 12“¹ 5“‘' annectit tabulas
„motus praecessionis aequinoctiorum“ 111 annis, diebus et sexagenis dierum. Minorem
tribuit fidem Copernicus Ptolemaeo in constituenda anni solaris magnitudine (cap. 13.):
„non audiendus est Ptolemaeus in bac parte, qui absurdum et impertinens existimavit,
annuam Solis aequalitatem metiri ad aliquam stellarum fixarum restitutionem, nec magis
congruere, quam si a Jove vel Saturno hoc faceret aliquis.“ Neque simplicem neque
facilem esse cognitu rationem annuae aequalitatis. Ad resolutionem hujus nodi respi-
ciendum esse ad quatuor inaequalitatis causas, quae sunt 1) inaequalis praecessio
aequinoctiorum, ⁴2) quod Sol inaequales ecliptieae partes intercipere videtur (eccentri-
citas Solis), 3) quia etiam hanc variat (secunda diversitas), 4) quod mutat apsides
centri Terrae summam et infimam. „Ex his secunda solummodo nota Ptolemaeo,
quae sola non potuisset inaequalitatem annalem producere, sed ceteris implicata magis
id 13611.α Ut has causas explicet praemittit Copernicus „prototheorema“ (cap. 15),
usus eccentrico circulo et epicyclo Ptolemaei, quibus demonstratur, assumta inter
Solem et Terram distantia, „quae ad immensitatem stellarum fixarum sphaerae non
possit existimari“, Solem ad quamcunque stellam fixam aequaliter moveri, inaequalem
vero esse motum Solis, quod motus centri ac annuae revolutionis Terrae non sit omnino

