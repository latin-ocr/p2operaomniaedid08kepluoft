Summarium Historiae Astronomiae seculo XVI. 585

sum, velut ex radiorum intersectione patet. Hinc illud sequitur, ut Sole per quale-
cunque foramen radiante, quo longius a foramine radii processerint, eo magis in planum
circulo, qui terminus est radiantis superficiei, parallelum projecta lux ad ejusdem cir-
culi formam propius accedat ac tandem perfecte circularis appareat: quandoquidem
foramen respectu solaris magnitudinis insensibilis sit quantitatis.“ De reflexione haec
profert: propter levitatem radius in superficiem cadens expellitur. Radius perpendi-
cularis in se ipsum reflectitur, obliquus ad aequalem inclinationis angulum reflectitur.
Radii a concavo speculo reflexi in punctum concurrunt. ln Catoptrica pleraque ex
Euclide seu Vitellione desumsit. Affirmat‚ angulos inclinationum esse infractionum
angulis proportionales, quam rationem ita demonstrat, ut orbem concludendo eum
volvisse dicas. Radii per diaphanum globosum transeuntes fracti non concurrunt
intra globum, si ex uno puncto exeunt seu antea paralleli fuerant, contrarium evenit,
si radii paralleli intra globum diaphanum ab eo exeunt. De iride varia Vitellione
duce proponit, v. c. solares radios in roridam nubem cadentes ad angulum, qui recti
dimidium est, undique ad oculum retractos iridem generare atque ideo iridem circu-
larem videri. Colores oriri multiplici refractione radiorum, qua radii validiores fiant,
Quatuor colores praecipuos iridis destingust, quibus accedant tres alii medii colores,
quasi binorum praecipuorum connexiones. „Organi visualis“ structuram auctore Andrea
Vessalio Bruxellensi describit. Humorem crystallinum praecipuam sedem visus esse
contendit, et imagines exterorum objectorum lente frangi et in retinam rejici3 lentem
autem crystallinam comparat cum vitris perspicillorum. Myopiam deducit a lentis
convexitate plus quam justa, qua radii in nervo visus tam prope convergant, ut visus
obscurus fiat, qui vero pupillam de majori sphaera sumtum habeant, iis expansiores
radios ad longius spectandum ferrI, concursu jam protelato. Diversitatem risus adoles-
centium ac senum oriri ex pupillaris formae mutatione, siquidem in senibus humoris
remissio remittat nonnihil in pupilla tumoris. Addita sunt his disquisitionibus proble-
mata quaedam ad perspectivam et iridem spectantia, e quibus unum tantum eligimus,
in quo de coloribus iridis hoc asseritur: „Colorum varietas non provenit, nisi propter
multimodam, reciprocam ac pluries repetitam radiorum repercussionem, uti fit in quibus-
dam guttulis herbarum et in diaphanis vitreis aut crystallinis politis corporibus, in
quibus radii ingredientes franguntur, et ingressi ultro citroque ab intrinsecis faciebus
missi ac remissi vicissim ac saepius quasi a speculis reflectuntur. Quodsi per pennam
candidam columbae sive alterius avis oculo oppositam perspicias lumen candelae non
ita longe positum, videbis inter plumarum lineas ac surculos illos crucem quandam
mira colorum varietate, quales in iride sunt, distinctam, qui non aliter fiunt, quam
per lucem inter floccorum canaliculos receptam ac multiplicatam et successive inceden-
tem et alternis repercussam.“ — (Conferantur cum his ea, quae Keplerus prodit de
visu et refractione, vol. II. p. 176 ss, 226 ss.) — Non omittenda hic sunt Maurolyci
studia partim ad restituendos veteres mathematicos (Theodosium, Apollonium, Archi-
medem) pertinentia, partim mathematicam theoreticam spectantia. In Arithmetica
(1575 impressa, absoluta autem a. 1555) de numeris praecipue polygonalibus disserit,
„de quibus neque apud nostros neque apud Graecos satis scripsit quispiam& Sub
finem libri I. literarum usus nobis occurrit, quibus eadem fere ratione utitur, qua poste-
riores Vieta et HarriotuS. Verbi causa: „ponatur unitas a, quilibet autem numerus b,
ipse autem c unitate major quam b. Deinde b in se faciat d, b in c faciat e“ et sic porro,
donec haec evadat aequatio: „aggregatum ex m q quadruplo ipsorum ap et ex ipsius
ο sexcuplo est secundus quadratus totius b 0⁶⁸, quam ut usitatiore et tritiore forma
ita interpretamur: (b —l— ο)4 = b⁴ —l— 4b³ c -ff— ssb² c² -ἧ- 4bc³ -l- c⁴. Notanda quoque est
Maurolyci peculiaris ratio radicem quadratam extrahendi, in qua speciem quandam
fractionum decimalium deprehendimus. ’

