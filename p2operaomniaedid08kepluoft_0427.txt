De amicis et fautoribus Kepleri. 973

siit ad eamque rem secretario suo Zehentmayero usus est, cujus epistolae
supra (p. 703, 710 ss.) carptim additae sunt. A quo pro multis laboribus
donatum poculum argenteum Keplerus Maestlino „pro maximis et multifariis
laboribus in edendo Prodromo“ dono dedit. (Cum Keplerus transitum in
Wiirttcmbergiam vel ad Tychonern (initio anni 1600.) tentaret, Maestlino descri-
bens statum in Styria periculosum, addit: . . . „nemo me expelleret, et pru—
dentissimi quique ex ordinibus me amant meaque colloquia ad convivia crebro
expetunt“.) ⁷

Keplero autem non modo cum Styriacorum et Austriacorum Lutherano-
rum principibus frequentius erat commercium, sed etiam (ut jam dictum est)
cum multis potentissimis aulicorum viris (et Matthia et Ferdinando impera-
tore), non minus quam eum catholicarum partium ducibus. Sic summa erat
viri gratia apud Principem Eckenbergium‚ Baronem de Mekau, qui
Matthiae imperatoris erat aulae magister, apud Abbatem a Kremsmiin-
ster. Tobiae Scultet0‚ Caesarei Palatii Comiti‚ imperatoris consiliario,
inscripsit Ecloyas Chronica& In epistola dedicatoria refert causam intermissi
studii astronomici amissam uxorem et filium (v. s. p. 795) et dicit virum hunc
quasi auctorem libri, qui literar-iis colloquiis Pragae tunc versans et hortatio-
nibus animum prostratum erexerit „ut ad jucunditatem studiorum paulatim
respiraret“. In epistola dedicatoria libri Nova Stereornetria Doliorum Vina-
riorum legimus: „non diu mihi quaerendi erant, quos dedicatione alloquerer,
qui ingenii rectitudine demonstrationum ἁκριβειαν aequarent, pulchritudinemque
earum singulari cupiditate prosequerentur: talem enim Te, Illustrissime Domine
de Liechtenstein, mihi praedicavit medicus tuus Joannes Wodderbornius‚
qui commodum interveniens Tui memoriam mihi praesentia sua renovavit3
talem etiam Te, Illustris et Generose L. Β. Joergere longo usu cognitum
habebam.“ His, quae scripta sunt anno 1614, confirmatur id, quod supra de
usu familiari cum Joergero diximus3 ex iis, quae anno 1615 addidit prae-
missis Keplerus, apparet, ipsum cum Lichtenstenio postea itidem arctius con-
Junctum fuisse. His enim alloquitur sub finem partis primae Stereometriae
„Patronos“: „Tractatum (de figuris ab Archimede non tactis) liic inserui, quod
et Te L. B. Joergere, et multo maxime Te Ill. D. de Lichtenstein (cujus
in hac philosophiae parte exercitationes assiduas facultatemque comparatam
egregiam judicandi, ex quo Te primum in praefatione libri sum allocutus,
multo nunc rectius et copiosius habeo cognitam et perspectam), ubi ternpus
ad isthaec cognoscenda vacaverit, ipsos censituros existim0.“

Sub vitae denique exitum Wallenstenii favorem sibi conciliavit,
qui jam antea Keplerum in rebus astrologicis consuluerat. Quamque amice
deinde cum cancellario Bavariensi Hei-w arto de Hohenburg versatus sit,
et ex iis intelligitur, quae supra dicta sunt, et ex epistolis, quae in volumi-
nibus antecedentibusinveniuntur permultae. Neque minus epistolae ab Joanne
Remo scriptae, medico Maximiliani et Leopoldi Archiducum Austriacorum,
verissimae nobis imaginem praebent amicitiae, in pura Kepleri et hominis et
docti aestimatione positae3 eidemque semper summae curae erat, ut permultae
suae et aulicorum et sacerdotum catholicorum cognitiones et necessitudines
Keplero quam maxime prodessent.

Redeundum nobis est ad Kepleri cum Maestlino magistro usum et
societatem. Ineunte quidem literarum commercio, quod inde ab anno 1594
usque ad annum 1620. a Keplero saltem raro remissum, sola Maestlini nimia
cautione et anxietate in aliquantum temporis interceptum est, semper Kep-

