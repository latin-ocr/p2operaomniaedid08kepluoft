564 summarium Historiae Astronomiae seculo XVI.

cendis inserviunt instrumentis destituti, necdum perfecta satis mathematica, ut fieri
non potuit, quin plurima inchoata et manca relinquerent, ita mirum est, quanto in-
genii acumine difficultates veterum expedierint, planetarum motus definierint tabulis—
que coeli rationes retulerint. Quis enim est, qui nisi sit earum rerum prorsus rudis
Purbachios‚ Mulleros (Regiomontanum dico), Stofleros, Apianos, Schoneros aliosque
ignoret? Illorum quidem virorum libros, Copernico multis de causis fere neglecto,
astronomi seculi XVI. consulebant, iisdem viris auctoribus coeli dimetiendi studium
regebant aliarumque rerum rationes inibant. Praeter hos etiam priorum astronomo-
rum auctoritatem secutos esse, qui in colenda astronomia studium ponerent, documento
sunt v. g. Joannis de Sacro Bosco libri, seculo XVI. sexcenties typis expressi, per
omnes fere scholas literarumque universitates divulgati. Nam Copernici praecepta
quo minus vulgarentur, multa impedimento fuerunt. Dominabatur illa aetate astro-
logia, cujus in servitutem dati astronomi, quum circa ea, quibus auxilia quaererentur
astrologiae, haererent, Ptolemaicam rationem, qua nitebatur astrologia, non poterant
non anteferre Copernicanae. Inde factum, ut astrologi quibuscunque poterant armis
Copernicanam rationem impugnarent virosque opibus et auctoritate florentes in illam
incitarent. Quorum societatem, alienis alias ab astrologia animis, uon aspernabantur
catholicae ecclesiae defensores. Romana enim curia, quum continuis ictibus peteretur,
ne res novae latius grassarentur, irruentibus in formulam antiquitus traditam adver-¹
sariis ne transversum quidem digitum cedendum esse censebat. Quam ob rem quo-
quoversus dispositi speculabantur custodes, qui⁷ sicubi erectioris animi liberiorisque
judicii signa emicarent, tanquam ad commune incendium restinguendum concurrerent
mollioribusque ab animis illius pestilentiae contagionem defenderent. Infixam esse
Terram loco suo qui negaret, eum pro homine nefario, extremis suppliciis afficiendo
habendum esse tam rigide edixerat Pontifex Romanus, ut Copernicus, idem ille catho-
licorum sacrorum interpres, cui cum principibus ecclesiae Romanae viris insignis gratia
et necessitudo esset, multis familiarium adhortantibus, diu a se impetrare non posset,
ut quae evigilasset profiteretur. Quod quum diu cunctatus faceret (eodem autem
quo obiit anno, qui erat 1543 ante diem nonum Calendas Iunias, primum libri sui exem-
plum typis expressum accepit), editor libri Revolutionum, ne infamia Copernici 110-
mini adspergeretur cavendum esse judicavit, sic praefatus: Non dubita, quin eruditi
quidem, vul-quta jam de novitate hypotheseon hujus operis fama, vehementer sint
offensi putentque disciplinas liberales recte jam olim constitutas turbari non oportere.
Verum si rem exacte perpendere volent, imenient auctorem hujus operis nihil quod
reprehendi mereatur commisisse ..... Cum variae hypotheses sese offerant, astro-
nomus eam potissimum arripiet, quae comprehensu sit facillima. Philosophus fortasse
verisimilitudinem maqz's requiret, neuter tamen quiequam certi comprehendet aut
tradet, nisi divinitus illi revelatum fuerit etc. (Cfr. vol. I. p. ⁶286.) Praemissa quidem
Nicolai Schonbergii, Cardinalis Capuani, epistola (d. Romae Calendis Novembris 1536),
etiam atque etiam orat vehementer, ut inventum suum studiosis auctor communicet. Co-
pernicus autem libro Paulo III. Pontifici maximo dedicato a clericorum invidia et crimi-
nibus tutum se praestare studuit, dicens: ut pariter docti atque indocti viderent, me
nullius omnino subterfuyere juclz'cz'unmnalui tuac Sanctitati quam cuiquam alteri has meas
lucubrationes dedicare, ut facile tua authoritate et judicio calumniantium morsus
reprimere possis, etsi in proverbio sit, non esse remedium adversus sycophantae mor-
sum ..... Mathemata mathematicis scribuntur, quibus et hi nostri labores, sime non
fallit opinio, videbuntur etiam reipublicae ecclesiastieae conducere aliquid, eujus prin-
cipatum tua Sanctitas nunc tenet.

Nec magis evangelicae formulae interpretes Copernicanam rationem probabant,
librorum sacrorum, quibus Terram non moveri doceretur, auctoritate usi. Qui cum

