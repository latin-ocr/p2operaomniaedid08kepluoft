966 Vita Joannis Kepleri.

pecuniae angustiis amicum ab omnibus incommodis defendere non possent,
tamen omnia fecerunt, nt amico viro vitam Pragae satis bonam et tolerabi-
lem redderent. Quum autem et aegrotante et mortuo Rudolpho in regia
multarum rerum commutatio facta esset, novi homines Rudolplii ministris suc-
cessissent, tum amici quoque Keplero, novam eandemque tranquilliorem et
vitae et studiorum sedem quaerenti, non modo non restiterunt, sed etiam im-
pigre id agebant, ut ei conditiones quaererent satis tutas, quae Lincio in-
ventae sunt, in Superioris Austriae urbe. Quo ut vocaretur Keplerus inprimis
auctor erat Baro Erasmus de Staremberg, qui et Kepleri in rebus
astronomicis summo ingenio justa attribueret, et in quaestionibus sacris ea-
dem cum illo sentiret, et ipsum bominem maximi aestimaret. Huic ipsi pluri-
mum debet, quod benignissime Lincio exceptus mox amplissimam amicorum
habuit cognitionem, qui vitam ei jucundam facerent et vitalem. Amicorum
enim Pragae relictorum partes susceperunt socii Ordiuum Superioris Austriae,
praecipue illi qui inter Comites erant et Equites, eundemque non modo astro-
nomorum principem honoraverunt, sed etiam promtissimum studiorum adjuto-
rem et consultorem nou minus quam hominem in coetibus jucundissimum.
Sed cum amieis quoque Pragensibus multiplex erat Kepleri commercium, non
minus epistolis datis et acceptiS, quam itineribus publice Pragam factis, quum
post Rudolphi mortem jubente Matthia imperatore idem astronomi imperatoris

officium retineret. Per amicum deinde Remum Keplerus consiliariis quoque

novi imperatoris commendatus mox omnium summam gratiam adeptus est, et
variis de astrologia relationibus ad illos missis, et nonnullis opusculorum
dedicatis.

Brevi postquam Keplerus Lineium pervenit, cum ⁴1³1¹·gentoratensi profes-
sore Matthia Berneggero coeptum est literarum commercium, inde ab
anno 1613 usque ad a. 1630 paene perpetuum. Quibus in epistolis plerum-
que brevissimis maxime agitur de edendis et vendendis Kepleri operibus, par-
tim quoque de Austriacorum nobilium filiis, qui Argentoratum studiorum
causa venerunt, a Keplero commendati amieo, denique de privatis rebus scri-
bitur, inprimis de ineundo Susannae filiae matrimonio. Eodem quo semper
solitus est aperto animo res suas proposuit amico, cum et liberrime de con-
ditionibus diceret sibi allatis, ut aut Bononiae Magini mortui partes susci-
peret, aut in Angliam veniret, aut Saganum iret a Wallenstenio vocatus, et
amicum rogaret, num ex re censeret Argentoratum proficisci, ut illic de
tabulis Rudolphinis scholas haberet. In omnibus paene literis Keplerum vide-
mus et auxilium et consilium ab amico petere, raro de studiis aut literis
scribit, inprimis cum sua a Berneggeri, historiae ct eloquentiae professoris,
studiis longius abessent. Eo frequentius amici opera utitur, nt diximus, cum
aut curn librariis agit, aut operum suorum quam plurima exempla vendere
aut raros libros inspicere vult, cum pecuniam aut exigendam aut liberis tra-
dendam curat. Quae omnia officia ab amico Keplerus minime petiisset, nisi
ejus intimum animum et voluntatem officiosam penitus perspexisset, cum ille
omnibus Kepleri desideriis se promtissimnm offerret, si quid novi mandatum
esset, gratias ageret, omnia ex Kepleri sententia curaret, semper paratus et
agendo et consulendo amici res juvare. Studiosissime autem matrimonium
Kepleri filiae cum Bartschio ineundum tractat, suae domi nuptias apparat,
absenti amico laetissime et paene elate nunciat, quid paraverit, quantopere
sua cura et diligentia in clarissimi viri filiam adhibita et omnibus Argentorati
civibus et professorum collegio comprobata sit⁴ Quo ex virorum usu et com-

