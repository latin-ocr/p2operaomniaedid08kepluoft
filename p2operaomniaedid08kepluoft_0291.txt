 

1616. 837

respondens Idibus Aprilis 1616. ad illius literas d. Jan. 1615, nimia Keplerum laude
onerantes: Video, Exc. Tuae me esse ignotum, dignitatem enim mihi tribuis,
qui literas unice tracto, nullas politiae partes, unde dignitates sperari possent,
unquam attigi. Humanitatem in ceteris colo, in me quod hic jactem non in-
venio. Voluntas mihi promta est, gratificandi omnibus philosophiam amanti-
bus, quamcunque fortunam illis turbulentus iste vitae cursus indulserit .....
Το, quisquis es, oro atque obsecro, tam exquisito verborum apparatu, tantis
laudibus abstineas, neque pessimum exemplum inter philosophos statuas, tibi
vero persuadeas ipsi, me sive inferior sim tantis encomiis, vehementer iis
offendi, sive par in minima re, tamen ab iis metuere sinceritati philosophandi
ipsique adeo pietati, ne dum propter cognitionem operum divinorum nostras
ipsorum commemoramus audimusque laudes, laudum verarum, quae sapientis-
simo tantorum operum auctori debentur, obliviscamur. Res ipsa quam petis
si cum tot blandimentis comparetur, pudendae parvitatis est etc. Deinde refert
Keplerus Blancho, quae annis 1614 et 1615 in astronomicis perfecerit, aestate anni
1614. operam insumsisse in motibus Veneris restituendis, succesisse anno 1615. in
Mercurio, potissimam vero anni partem consumtam fuisse „in geometricis contempla-
tionibus et Stereometria, ut typographum, qui recens huc accessit, materia. magis
populari meisque sumtibus juvarem essetque mihi in posterum praest0.“ Blanchi
literis instigatum se lunares speculationes resumsisse, totam Lunae hypothesin niti
causis physicis et minimum ab hypothesi Tychonica differre in effectu. „Duplex est
in Luna inaequalitas: una suijuris uz in planetis ceteris, altera menstrua, quae, ut
Luna ipsa incenditur exstinguiturque, sic ipsa ab apogaei nodique circumactu per
phases Lunae vel excitatur vel evanescit.“

Joannes Papius, die 30. Julii acceptis Kepleri literis, haec respondit: „prae
gaudio propemodum exsilui propter constantiam amici summi in me amando, Una.
tecum mihi permolestum est, divinum tuum ingenium non in speculationibus gravis-
simis, quae ceterorum fere hominum omnium ingenia excedunt, esse occupatum, sed
distineri calculationibus, quae industrio atque in tuis istis studiis mediocriter exer-
citato homini potius committendae essent. Chorographia, quam 111. proceres postulant,
etiam plus molestiarum habet in peregrinando et delineando, sicut ante multos annos
perspexi et cognovi ex b. Apiano, cum is Bavariam ederet, quae ab omnibus geo-
graphis mirifice collaudata fuit. Faxit Deus, ut ejus ἀκριβειαν superes. Gratiam tibi
habeo, quod aperuisti viam, qua paradoxa tua physica possim accedere ..... Deus
tibi ad Epitomen tuam otium, vires corporis atquc animi largiatur et ad perfectam
Opticam atque Catoptricam. Lectu jucundissima mihi fuerunt, quae exnova refor-
mata tua physica addidisti, praesertim de usu partium. Fel et lienem non esse emunc-
toria, sed officinas necessariorum humorumdfellis et sanguinis arterialis ante 10 annos
in publica disputatione docui etc.

Florianus Cr usius (cfr. vol. 1. p. 660) gratias agit d. 29. Julii „pro missis
literis“ (datis alteris d. 21. Nov. 1615, alteris (1. 27. Febr. 1616). Refert Keplero se
ex qno Lincio abierit (Papius Keplero haec (10 Crusio retulerat: pro filio habui Flo-
rianum, qui triennii spatio domi meae id est consecutus, quod fortassis in omni vita
sua absque mea institutione non cognovisset. Improbo quidem ejus consilium, quod
non aliquid dedit tempori et non diutius commoratus fuit Lincii), Ratisbonam, Ingol-
stadium, inde Monachium, Augustam et Ulmam se contulisse, postea Tubingam venisse,
ubi propter caritatem annonae et quod nullam conditionem manendi commodam nan-
cisci potuerit, Argentoratum d. 17. Julii discesserit. ⁷‚Hic jam vivo ut solent illi vivere,
qui in locis, ubi annonae caritas viget, parum pecuniae habent. Nihilo minus tamen,
ut mones, strenue coeptum studium urgebo, 1100 ante desistam, quam scopum quem

