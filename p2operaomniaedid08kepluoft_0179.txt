 

1600. ’ 725

si quis interea de me casus fiat, pollicebitur M. et G. D. Tycho meae uxori
in literis, quas ad me scribet in Styriam, se curaturum, ut honeste illa in
Styriam redire possit, eamque ad rem sumtuum certam partein numerabit.

Praemissas K cpleri conditiones haec sequuntur Tychonis annotata:

Quae ad proposita M. Kepleri respondi, mihi a D. D. J0. Jessenio in ipsius
praesentia praelecta*) die 5. Apr. anno 1600.

1. Ad primum sic respondi: Scire ipsum Keplerum, id in mea potestate non
esse situm ideoque certo promittere non posse, quod penes me non est, daturum
nihilominus operam, ut per alios et quacunque ratione id fieri queat, hoc a Styriacis
Dominis impetrari possit, etiam intercessione superiorum, si opus fuerit, sin autem
concedere id nolint, me nequaquam cupere, ut mea de causa quippiam sibi creet incom-
modum aut dispendium faciat rei familiaris. Cum potius ibi maneat, et. sint ut ait
irrita omnia, quae aut inter nos acta sunt, aut in posterum de migratione in Bobe-
miam agi poterunt.

ἱ). Sumtus itinerariOS, si cum conjuge accesserit et iis de quibus loquitur, me
praebiturum jam antea obtuli, in qua etiamnum persisterem sententia; at cum ego
nesciam, quid in tali itinere insumendum sit, utpote locorum hominumque et quam
care vivatur ignarus, eos sumtus aestimare non possem: rogavi itaque ante dies festos
Keplerum, ut ipsemet id consignaret aut mihi oretenus exponeret, quod et nunc libe·
rum ipsi reliqui.

3. Quod proposuerim illi locum habitationis Pragam, quam ab initio nominat,
respondi, nunquam id a me factum esse*‘), idque sancte affirmavi, cum et ipsemet
oblatam ab initio isthic habitationem renuerim, quod viderem, me ibi otio non satis
frui posse philosophico, tum quoque aliis de causis, et ipsum Keplerum mihi dixisse,
Pragam esse multis irrequietudinibus obnoxiam***). Addidi et hoe, mihi perinde esse,
sive Pragae sit sive in Styria, si mihi adesse illi non luberet, imo malle me eum ipso
in Styria mea, quae in astronomicis habeo, per literas communicare, quam si Pragae
degeret, cujus rei meas quasdam haberem rationes. Si tamen omnino illi staret sen-
tentia, Pragae cum conjuge habitare, per me id illi licere et tantum abesse, ut id
etiam si possem impedire velim, ut potius quantum in me sit ipsum, ut suis votis
hac in parte potiatur, mea intercessione juvare constituerim, si forte Caesar illi sala-
rium clementissime concedere velit, quo se commode isthic sustentare queat. At de
meo quippiam illi, dum ibi manet, contribuere necdum statuisse, id tamen facturum,
ubi aedes illas, quas Caes. Mnj. mihi clementissime pollicita est, ibi uti spero nactus
fuero, ut gratis in eis habitet. Et si uxor ejus quae dicit praestare voluerit ubi
accessero officia, futurum id mihi acceptum et quae requiruntur libenter subministra-
turum. At quia vix fieri potest, ut sine dispendio tam temporis, quam eorum quae
facienda sunt, mature et rite peragantur, nisi simul esse possimus atque inter nos
subinde conferre de iis, quae exsequenda sunt, tum quoque ob conversationem mutuam
malle me ut hic Benaticae degeret et si ille hic in arce mihi cohabitare suis ductus
rationibus aut etiam suspicionibus respueret et camerae illae una cum coquina, quas
prius hic pro se ipsemet elegit atque expetiit, neque aliae, quaecunque hic esse pos-
sint, commoditates amplius illi placeant, velle me in vicina urbe Benatica de oppor-
tunis aedibus illi prospicere, ubi cum conjuge et suis tranquille suoque more vivere

*) Non memini, praelecta haec esse Tychoni a Jessenio in mea praesentia. Tycho
quaedam postulata mea partim legit ipse, partim Jessenio legenda dedit. Kepler.

*Ἴ Ego vero non aliter sum persuasus et sic et scripsi in styriam. Κ.

***) Si-hoc dixi, non fuit de mea persona, sed de Tychonis intelligendum. Dixi

quidem Pragae carius vivi. Et id argumento est, de Praga disputatum esse inter nos. K.

