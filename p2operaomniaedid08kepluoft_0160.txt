706 Vita Joannis Kepleri.

De munere, quod supra dicit Keplerus, sibi transmisso Maestlinus gratias agens
d. 22. Aprilis de matre Kepleri refert, illam die 17. Aprilis Leoberga ad se venisse,
„matronam vel viduam piissimam.“ Quaesivisse matrem de pecunia, quam Keplerus
Maestlino debeat, et neganti, Keplerum unquam aere alieno sibi obstrictum fuisse, re-
spondisse, se in ea persuasione fuisse, ac si Keplerus Maestlino 200 florenos deberet
atque se propter dilatam solutionem, quam filii nomine praestare debuisset, male audi-
turam esse. „Ex quo animadvertere videbar, quasi ob alium aliquem finem istud ei
persuaseris. Postea protulit candelabrum tibi mittendum atque numeravit hos, quos
inclusos invenies, 15 florenos ..... Rogavi eam, ut apud me permaneret diutius,
praesertim ad prandium. Sed maturavit reditum 3 inauguravimus tamen poculum, prout
ipsa scilicet bibula est.“

Ad haec respondit Keple rus d. 29. Augusti, praemittens astrologica, nativi-
tates comparans filiarum eodem fere tempore natarum: Mortua cst filia mea Su-
sanna apostemate capitis. Quam si brevi pater sequatur, nihil illi inopinanti
accidet. Cum enim passim in Ungaria cruces sanguineae in bominum corpo-
ribus etc. appareant, primus ego in hac urbe, quod sciam, cruciculam in si-
nistro pede conspicatus sum ..... Verum est, aes alienum ad 200 ssor. mihi
incumbere, quod matri saepius per literas inculcavi. Cur autem te creditorem
existimet, causa haec est: quoties aliquid daturam se mihi est pollicita, jussi
ut apud te deponeret. Ex candelabro elucet candela maternae benevolentiae,
quam amplector.

Haec sequitur longior explicatio studiorum, quibus tunc occupabatur KepleruS,
de rationibus harmonicis (cfr. I. 197—203), relatio ,de lite inter Ursum et Tychonem
(I. 234), de Roeslino et M. Crusio (IV. 72), quaestio de retractionibus et magnetis
declinatione (II. 412, Sia), denique his finem facit: Non possum praeterire, ut
te orem, Praeceptor humanissime, eonsilium mihi suppedites, si quando usu
veniat, ut extrudar ex hoc loco, aut exigar tot incommoditatum objectu:
quorsum ergo praecipue animum intendere debeam. Nam hic, etsi vita
mihi supersit, non videor diutius haerere posse. Nec mihi plus est respi-
ciendum ad jacturam opum, quam ad ea, quibus natura et instituto vitae
destinatus sum, perficienda. Plura non addo, nisi ut 1100 10 11101103111, consi-
lium me petere, non auctoritatem. Nam sei0, ut invidia careas, auctor esse non
vis. At consultor esse minori metu potes. Ipse de me statuam, tu quae tibi
videntur, ea me mone. Sed et hoc monendus es, non posse me gravissimis
de causis ecclesiasticum munus obire.- quando majori sollieitudine et angore
discruciari nunquam possem, quam si jam hac conscientia in illa palaestra
essem inclusus. At professionem philosophicam quamcunque spero me cum
ornamento academiae in quam venero, si non statim at non multi temporis
lapsu facturum. Qua occasione simul animum ad medicinam adjicerem. Sed “
quia ante menses aliquot commune totius collegii philosophici et ipsius quo-
que Hafeurefferi consilium ad me perscripsisti, eique consilio nova haec mea
⁴sollicitudo adversari et obstrepere videtur: dicendum igitur mihi est, quid me
impediat, quo minus illi paream. Placebat vobis, tantisper me in statione
hac mea permanere, dum extrema necessitate ab ea detrudar. Argumenta
vobis haec tria potissimum fuisse colligo: conscientiam, utilitatem, perieulum.
Nam quia ceteris exclusis locus mihi soli relictus est, sperabatis, fore ut hujus
meae morae esset aliquis usus in ecclesia aut schola. Scripseram etiam,
metuere me, ut privigna mea deserenda sit, irretienda paulo post blanditiis
adversariorum, et pellicienda in pontificiam religionem. Id quo caveretur,
quidvis faciendum censuistis. Deinde, quod utilitatem attinet, in meis literis

