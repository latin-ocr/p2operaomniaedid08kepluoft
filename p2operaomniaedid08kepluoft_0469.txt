Kepleri literarum studia et doctrina. 1015

ego sicut de figuris regularibus disputo non tam geometrice (nisi ubi illa ad-
huc incompleta visa est), quam astronomice et metaphysice, sic etiam de
cantus proportionibus scribo nontam musice, quam geometrice, physice, deni-
que ut prius astronomice et metaphysice: quia sicut corporibus quinque regula—
ribus ex geometria, sic etiam proportionibus totoque apparatu harmonico ex
musica opus habeo ad explicandas causas proportionis orbium coelestium eccen-
tricitatumque et motuum in apsidibus. Artem vero componendi cantus nequa-
quam profiteor. —— ‘

Quarto deinde libro Keplerus propius ad propositum suum accedens
varias planetarum inter se positiones, quales a Terra conspiciuntur, ad supe-
rioris disputationis rationem accommodare studet. Hoc autem fere modo eam
rem aggreditur. Et humanae menti et aliorum animalium animis innatam
esse quantitatis notionem. Geometriam ab aeterno in Dei, creatoris mundi,
mente latere, atque ab illo humanae menti ingeneratum esse facultatem res
harmonicas ab ipso creatas ita percipiendi, ut creatoris quandam effigiem in
iis agnoscant. Hanc facultatem cum alias apparere, turn in inferioribus animi
viribuS, cum sensibus arctissime conjunctis. Licet enim per se sensus ad per-
fectissimam rerum intuitionem nequeant evehi, tamen exempli gratia auditum
naturali quodam instinctu sonorum harmonia concitari. Hanc concitationem
inexplicabili quodam modo intus propagari, eoque fieri, ut homo harmoniae
imaginem animo receptam in motus transvertat, qui seu cantu edito, seu cor-
pore agitato etiam extrinsecus animadverti possint. Eodem vcro modo har·-
monias etiam superiorem animi indolem afficere eam ipsam, quam modo com-
memoravimus, geometricarum rationum percipiendarum facultatem excitantes.
Quum igitur duo radii in conspectum cadant a duobus sideribus (planetis)
proficiscentes, quorum ea sit positio, ut arcus ea conjungens latere figurae
regularis in circulo inscriptae terminetur, animum naturali quodam instinctu
percipere, quam harmonica sit illorum radiorum natura, eumque arcum ab alio
discernere non eodem modo consecto, et quamquam ipse sibi ejus rei non
possit reddere rationem, tamen harmoniae effectum, a speculo repercussae
imaginis instar in animum influentem, sentire eoque concitari atque delectari.
Neque vero humanus tantum animuS, ait, hoc modo harmonicis radiis affici-
tur, sed etiam „anima, philosophis dicta natura sublunaris, per totum. Telluris,
alumnae nostrae, corpus diffusa inque aliqua certa parte non aliter quam anima
humana in corde radicata, ex quo ceu foco, fonte vel penetrali per speciem
sui exit in circumfusum Terris oceanum et superfusum undique ae'rem. Quem-
admodum vero qui melodo suaviter canenti auscultat, is laetitia frontis, voce,
plausu manuum pedumve ad melodiae mensuram attemperato testatur, se quod
est in melodia harmonicum percipere et approbare, non aliter natura sublunaris
commotione insigni et evidenti viscerum Telluris, ad illos potissimum dies,
quibus sidera radiis suis harmonice configurantur in Terris, testatur, se non
minus instinctu quodam naturali valere ad percipiendum proportiones angulo-
rum harmonicas, quam pollet facultate naturali, vitalis nostrae simili, ad cor-
pus Telluris officinasque subterraneas in montanis certis harmoniarum tempo-
ribus calefaciendas exagitandasque, ut illae magnam vaporum copiam ex-
halent, 611 qua per antiperistases frigoris superni omnis generis meteora con-
formantur.“

His autem principiis, id quod et antea plus semel notavimus et per hanc
occasionem repetitum volumus, etiam astrologia Kepleri nititur, cujus ratio-
nemin eodem illo quarto libro exponit. Ceterum ut multis aliis locis ita

