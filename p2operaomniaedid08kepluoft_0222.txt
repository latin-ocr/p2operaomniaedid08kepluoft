768 Vita J oannis Kepleri.

Quae insunt his Kepleri literis gravioribus, quibus propius adit ad speculationes
suaS‚ leguntur vol. III. p. 56 ss,; sub finem petit a Maestlino, ut calculum anomalia-
rum planetarum in se suscipiat: ‚,sper0, inquit, quidquid laboris hoe erit, compensari
posse& Maestlinus vero iterum obmutuit3 anno demum 1610. proximae ejus occur—
runt literae.

Matthias Hafenrefferus initio anni 1605 Tubinga haec dedit Keplero:
„Vidi et legi cogitationes tuas de stella nova, quae multo mihi jucundissimae fuere,
quod cum mea Epiphaniae concione in puncto difficultatis divinandi examussim con-
gruebant (cfr. vol. I. p. 475). Proximis insecutis diebus vidi incluto scholae senatui
offerri exemplar Paralipomenon in Vitellioncm et simul audivi literas recitari ea de
causa exaratas (v, s‘. p. 759). Ad illas quidem gratam senatus voluntatem declara-
turus D. Rector respondebit etc. (Vide vol. II. p. 34, ubi etiam deprehendes Besoldi
literas itidem de Optica agentes.)

Anno *1604 adiisse Keplerum medicum Kaufburnensem JO. G. Brenggerum,
adjuncto forte opere de Optica, ex his Brenggeri verbis elucet: ..... „Amicus meus
M. Prechlerus humanitatem tuam adeo praedicavit, ut decreverim, tandem aliquid ad
te dare. Sed ecce optato nunc advolant literae tuae, quae quo minus a me exspec-
tatae eo gratiores mihi obtigerunt. Video, te libere philosophari et rerum naturalium
causas ex ipsis rationis fontibus potius, quam ex priscorum philosophorum rivulis⁷
nonnunquam turbidis, haurire constituisse etc.“ Pluribus J'am agit Brenggerus de
opticis, de loeo imaginis per reflexionem apparentis, de speculis planis, convexis et
concavis, de refractionibus (Batavorum observationem explicare studet), de luce, cre-
pusculis, aeris pondere, de stella nova etc. (Literae datae sunt d. 10. Jan. 1605 et
integrae, sicut Kepleri responsio, d. d. 17. Januarii, leguntur vol. ΙΙ. a pag. 37 ad (ΞΟ.)
Ex hae Kepleri responsione haec tantum hic repetenda censuimus, quibus initium
fecitliterarum: Plurimum me delectarunt tuae literae, cum propter alia multa,
tum maxime quod libertatem in philosopho tantopere commendas. Nihil poteras
magis ad meam sententiam exprimendam, nam contra adversarios hujus insti-
tuti nc disputandum quidem censeo. Sed et necessaria est moderatio a te
dicta, ne liberi esse velint, quos natura servos creavit, neu libertas juste ar-
repta rebellionis convincatur3 est modus in rebus, nec raro oeu venit, ut in-
temperantia festinandi existimationem nostram prostituat. Expertus loquor,
multa inussitavi mecum diutissime contra antiquitatem, quae postquam deni-
que vel serio a me sub rationis calculos vocata suere, vel tempore maturuere,
deprehensa sunt verissima. Atque id passim in meo opere, praecipue sub
finem, sum ultro fassus (11.381). Vitium sane mihi agnatum et celeritati
ratiocinandi comes individuus. In sententiis quidem veterum taxandis nihil-
dum invenio a me peccatum in Optica, sed tamen deest sufficiens veterum lectio.

Mense Februario scripsit Anglus Christophorus Heydonus ad Keplerum,
maximis illum laudibus ornans, quaerit de nova stella, de Lunae theoria Tychonica
et astrologia, simul verba facit de „theoria Martis“, quam „numeris suis absolutam“
propediem pollicitus sit Keplerus. Responsio Kepleri (de rebus astrologicis) exstat
vol. Ι. p. 369 ss. De Tyehonis observationibus ete. haec respondit, Non diffiteor
me Tychone mortuo, haeredibus vel absentibus vel parum peritis, observatio-
num relictarum tutelam mihi confidenter et forsan arroganter usurpasse, ad—
versis haeredum voluntatibus, non obscura tamen jussione imperatoris, qui
cum curam instrumentorum mihi demandasset, ego, late accepto mandato, ob-
servationes potissimum recepi curandas. Multae ex eo controversiae me inter
et haeredes, dum ego publicum commodum respicio, ipsis de privato suo a

