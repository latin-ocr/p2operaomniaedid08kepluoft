1617. 1618. 851

Austriae: Cum laboriosae non minus quam sumtuosae sint editiones hujusce·
modi, ex una parte solitudo, ex altera tenuis res mea, difficillima fecerunt
principia pepigique necessitate compulsus cum bibliopola Augustano, ut exem-
plum Epitomes huJus ederet suis sumtibus, quod et se facturum recepit et Epito-
men hanc nundinarum Francofurtensium catalogo ante duos amplius annos in-
seruit. Commodum autem supervenit nobis typographus, quo praesente mihi cor-
rectione typi et multiplici relectione speravi me perfectiora et emendatiora omnia
exhibiturum. Atqui contra bibliopola meus gravari, quod Lincii sumtus essent
faciendi et maj0res et importuno loco, neque tamen remittere mihi pactionem,
neque juri suo de libello excudendo renunciare, factumque cunctationibus
variis, ut haec solius doctrinae sphaericae editio nec inciperetur ante sesqui-
annum a pactione nostra et incepta ultra annum alterum traheretur, adeoque,
nisi partem sumtuum ipse suppeditassem operasque quam potui commodissi-
mas conduxissem, imperfecta etiamnum exstaret editio.

1618. Mortua filia Catharina. Scripsi et edere coepi Harmoniam.
Die 8. Martii animo concepta proportio temporum periodicorum ad proportio-
nem intervallorum, die 15. Maji calculo comprobata est.

Harmoniae liber IV. c. finem anni excusus est. In libro V, scribit Keplerus
Blancho initio mensis Decembris, tarde progrediuntur operae3 accipe hic primum
ejus folium idque cum bibliopolis communica. Tradetur totum opus biblio-
polae Francofurtensi distraheturque inter bibliopolas, qui postea pretium in
immensum intendunt. Non connivere possum, ut recudatur opus in Italia, non
divenditis iis, quae exstant in Germania, nisi me ipsum impensis, quas mag—
nas sustineo, privare velim. Praestaret, jam statim per mercatores Italicos
aliquem numerum in Italiam deportari, intercedente praesente pecunia aut
sponsione idonea. -

In fine libri V. Harmoniae legimus· Absolutum est hoc opus die 27. Maji‚
revisus vero liber V. (interim dum iq eo typi progrediuntur) 19. Febr. 1619.

De sculpendis figuris ad Harmoniam pertinentibus egit Keplerus per literas
(partim deperditas) cum Schickardo per menses Januarium, Martium, Octobrem et
Decembrem.

Prognosticum in annos ‘1618 et 1619 (cfr. vol. Ι. p. 431 ss.) obtulit Keplerus
ordinibus Lincianis, qui pro „dedicirten vnd verehrten Calender“ Keplero d. 5. Jan.
50 florenos concesserunt. — Sidera observabat Lincii diebus continuis a 1. Sept. usque
ad finem anni3 cometae tum tres in coelo apparuerunt. Primum conspexit d. 1. Sept„
secundum d. 520. Now, tertium die 29. Novembris. Per literas egit Keplerus hoc anno
cum Pisano de opticis, cum Mingonio (v. s.) de salari03 Mingonius mense Maio scribit:
...... „Poterit Dominatio Vestra Lincii loo fl. recipere, quos, post multos am-
bitus et preces a camera aulica ad austriacam projectus, tandem a ministris salium
in magnae amicitiae et gratiae signum recepi. In nostra aula dea nummonia satis
angustas habet manns et voraces, ita ut aliquando ante receptionem evanescat vel
absumatur beneficium. Exemplaria (Calendarii) omnia, quae mihi transmisit, recepi
et S. Μ. et reliquis aulicis consignavi nomine Dom. Vestrae. —- His Junio addit Min-
gonius: Pecunias scripserunt quaestores pro salario aulico, cujus solutio apud istos
camerae ministros habetur pro maxima gratia. Eo devenimus, ut promeritam merce-
dem adscribamus beneficio ..... Dolui ex corde quod D. V. eo angustiarum fuerit
redacta, ut ad regem Angliae et exteros statuerit transmittere opus imprimendum
(Harmoniam) etc. (cfr. vol. V. p. 57). Literae Kepleri ad Mingonium desunt. Cum
Remo, Crusio, Besoldo et comite Alerani (Blancho) disputavit Keplerus de Harmonia.

55*

