856 Vita Joannis Kepleri.

monitionis causa dico, ut idem contingat Wirtembergiae et Saxoniae‚ quod
nuper Palatinatui Neoburgi, quod Marchiae, quod dudum et Palatinatui Elec-
torali ceterisque ecclesiis: tunc afflictio daret vobis intellectum multarum re-
rum, quae nunc sunt absconditae ab oculis juventutis vestrae, in ministerio
succrescentis. Tunc audiretur ille Μ. Antonius, divinitus, ut mihi videtur,
summissuS‚ ut sit inexcusabilis Germania post hanc visitationem. Satis de
hac harmonia, in qua mihi laico solis precibus video laborandum. De
Harmonia astronomica nihil scribo, nisi quod titulum hic libri quinti mitto:
in hunc enim usum aliquos feci superfluoS, ut librum notum facerem pluri-
mosque ad ejus lectionem invitarem. Rogo igitur, des exemplaria bibliopolis
vestris affigenda in propatulo. De his duabus harmoniis ut R. Tua ad me
scribat, non ambitiose importuneve contendam3 acquiesco in distinctione, quam
R. Tua fecit inter me mathematicum et me theologum, nec hunc titulum mihi
vindico, nec ut ad praemissam inamoenam epistolae partem respondeat, urgeo
pertinacius.

Superest vero tertia mea Harmonia Evangeliorum, quam R. Τ. coram
ostendi pervolvendamque dedi, recensui etiam oretenus, quid in ea praesti-
terim. De ea significo, videri mihi penes R. T. situm esse, ut illa hic Lincii,
pedetentim succedentibus operis typographi nostri, non satis adhuc instructi,
possit excudi. Est Viennae Austriae coetus numerosus, esset ipsis facillima
contributio ad libri excudendi sumtus eaque a me non petitur plane gratuito:
quin potius, quia bibliothecam illi procul dubio colligunt, omnis repraesen-
tata pecunia refunderetur ipsis in libris expetitis, idque pretio Francofurdano.
Esset ipsi etiam coetui honorifica promotio hujus operis, ecclesiae evangelicae
Harmoniae Evangeliorum. De hac re cum nuper essem locutus D, Milber-
gero Pastori in Herrnals (arce Joergeri), censuit R. Tuae commendationem pluri-
mum valituram. Itaque si non contemnis exemplum ecclesiae veteris, quae
alius haeretici gnostici Monotessaron in crebro usu habuit, ut videre est in
Harmonia D. Chemnitii, et si tibi hae caprarum pelles idoneae videntur ad
ornatum exteriorem Tabernaculi Dei: gratificare obsecro laboribus meis diu-
tinis epistolamque ad rectores, tutores, antistites, curatores, eleemosynarios
ecclesiae evangelicae in Her-mals totumque adeo corpus ejus scribe, in qua
professus, te a me rogatum esse sententiam liberam, quaecunque tibi de tem-
porum locorumque circumstantiis mathematica et historica cura (quia nuspiam
ago commentatorem theologum) exquisitis videbuntur, deprome, addita etiam
cautione, ne adjungatur epistola tua operi, propter certos respectus; praeten-
dere enim poteS, quod est verissimum, sic latius sparsum iri exemplaria etiam
inter pontificios et iu exteris regionibus3 at meum hic praecipuum consilium
hoc est, ne R. T. male audiat a collegis suis in ecclesiis superioribus, si ho-
minis suspecti in religione, qualis sum proh dolor, opus commendaverit. Apud
ipsos Viennenses nihil tale metuendum est, favent enim mihi, qui me norunt.
Paradoxa quae insunt chronologica, ea sunt haec fere, si forte oblitus es.
Natalis Christi quinquennio maturior aera nostra. Pascha passionale non
3. Aprilis sed 25. Martii, biennio ante quam hodie computamus, sc. anno
aerae hodiernae 31. Ministerium Christi secundum Epiphanium anni 2 solidi
cum quadrante 'aut cum semestri (si baptismus Christi in autumno contigis-
set). Post traditionem Joannis, item post inquisitionem a Jerosolymitis factam
in Baptistam et sic post fugam Joannis, qua se a Jordane subduxit in deser-
tum Enan, ex ditione Herodis Vulpis in ditionem Philippi, uxore Herodiade
spoliati a fratre, post hanc inquam proditionem, post insidias Joanni Bapti-

