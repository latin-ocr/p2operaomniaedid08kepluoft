 

De amicis et fautoribus Kepleri. 945

De morte Susannae, quae Bartsehio marito a. 1633. defuncto cum Martino
Hillero secundas nuptias inierat, nihil certi compertum est.

De amieis et fautoribus Kepleri.

De ea parte quam adhuc tractavimus, epistolarum sontes rari et pau-
cissimi erant, qui in iis solum, quae de Kepleri matre et conjuge priore sci-
mus, largiores manarent. Multa enim non nisi ex brevioribus significationibus
iisque collatis eum nunciis hic illic dispersis intelligi, multa etiam conjici
tantum poterant. In hac autem parte, qua de Kepleri cum amicis et fauto-
ribus commercio agimus, major quam antea nobis praestat sontium copia et
materia, quae inprimis continetur Kepleri epistolis et missis et allatis, quod
epistolarum commercium ab ipso Keplero conservatum est. Stuttgartiae et in
bibliotheca et tabulario atque Monachii in bibliotheca academica omnes fere con-
servantur Kepleri epistolae, ipsius manu scriptae, illae ad Maestlinum,
hae ad Herw artum de Hohenburg missae3 Viennae deinde in impera-
toria, et Pulkovae in ea, quae est addita speculae astronomicae bibliotheca
permultae reperiuntur et ipsae Kepleri epistolae et epistolarum exemplaria ad
multos omnium ordinum homines scriptarum eorumque responsiones, inter
quas praecipuum occupant locum Maestlini, Herwarti, Davidis Fabricii, Remi,
Criigeri. Quae diximus exemplaria idcirco idem fere qnod epistolae manu
Kepleri scriptae valere possunt, quod permulta ab ipso Keplero perspecta et
ipsius manu correcta sunt. (Keplerus enim qui aut retineret exemplaria aut
retentis ipsis literis exemplaria iis mitteret ad quos scripsit, ideo boc fecit,
quod Raimarus Ursus, Tychonis adversarius, id quod jam vol. Ι. pag. 234
nunciatum est, quadam Kepleri epistola male usus est. „Scribam caute“, inquit,
„et retinebo exemplariass.) Quamvis autem permultae Kepleri epistolae usque
ad nostram memoriam manerent (inter quas non omittendae sunt illae, quas
continet collectio epistolarum Berneggeri et Kepleri datarum acceptarumque),
tamen multae quoque interierunt, baud dubie nunquam descriptae, cum non
omni tempore Keplero adjutores praesto essent ad hanc ipsam rem idonei.
Desunt quidem epistolae, quas Keplerus ad Jesuitas Curtium, Guldinum, Grien-
bergerum, Scheinerum scripsit, quasque ad Guilelmum Schiekardum usque ad
annum 1626. misit, excepta unica epistola a. 1618. scripta, cum omnes anno
1627. a Keplero ad Schickardum Ulma Tubingam missae etiamnunc exstent.
Desunt etiam epistolae, quas multas Keplerus ad Besoldum Tubingensem, juris
consultum eundemque propinquum misit etde causa materna, et de aliis rebus
privatis, cum supersint illius responsiones3 interiit quoque pars epistolarum ad
Hasenrefferum missarum, haud dubie ad res sacras pertinentium, desunt quoque
quaa sunt epistolae scriptae ad Anglum Edmundum Rruceum, ad Florianum
Crusium, Socinianorum causae sectatorem, ad Eriksonium‚ TychonIS adjutorem,
ad Gringalletum, Geneva oriundum, qui aliquantum temporis Kepleri studia
inprimis Ephemeridas valde adjuverat. Desunt denique, quae permultis illis
Ulmensis praeceptoris Hebenstreitii epistolis, quaeque Joanni Papio, priinum
Onoldiae, tum Regiomonti medico, quaeque Ambrosio Rhodio, professori Wit-
tenbergensi aliisque a Keplero sunt rescripta. Quamvis autem et ipsas biblio-
thecas perscrutantes, et interrogationibus ad singulos et palam factis maxime
nisi simus, ut quae deessent reficeremus, tamen et opera et spes est perdita.
Sed tamen ex iis quae a viris illis responsa sunt (quaeque maxima ex parte

-, sunt in Hanscbii collectione epistolarum Keplerianarum, immo vero ad Kep-
opera Kepleri VIII. 61

