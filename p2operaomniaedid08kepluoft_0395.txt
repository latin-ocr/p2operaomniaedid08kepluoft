De v Kepleri familia. 941

sisse et de matrimonio iterum ineundo egisse videtur. Quum autem Kepleri
Lincium demigratione ad irritum res cecidisset, amici Lincienses majore studio
denuo ci conditionem prospexerunt, non minus quam undecim virginibus vi-
duisve ad matrimonium commendatis. Atque cum inprimis Kepleri amica,
uxor Batonis de Staremberg, omni opera niteretur, viro solitario alteram
uxorem adducere, postremo mulieri prospere successerunt studia. Quamvis
enim privigna Regina, quae anno 1608 cum Ehem quodam matrimonium
inierat, a nuptiis cum illa, quani commendavit Starembergia, acrius dissua-
deret (v. s, p. 809), tamen Kepierus dum esset Ratisbonae, quam in urbem ab
imperatore vocatus erat, ut de instituendis Fastis Gregorianis judicium faceret,
plebejam filiam sibi despondit Susannam Reittinger, Efferdingae opifice arcu-
]areo oriundam, educatam in ludo a Starembergia educandarum virginum causa
instituto. Erat autem et aetate et forma florens, et simpliciter educata, et
cum modesta esset minimeque ambitiosa, ad id maxime idonea, ut Kepleri
vitam simplicissimam jucundiorem et hilariorem redderet. Nuptiis brevi post
factis Keplerus Lincium rediit cum uxore, quacum usque ad mortem suam
felicissimos matrimonii annos peregit, cum liberis ex priore matrimonio genitis
mater esset altera, et ipsa septem liberos ederet, quorum quatuor patri super-
stites fuerunt.

Lincii Keplerus ab anno 1612 usque ad annum 1626 versatus est, ita
quidem, ut multum temporis in itineribus et publicis et privatis consumeret.
Iter quidem anno 1613 Ratisbonam factum modo memoravimus3 saepius autem
Viennam et Pragam, ut dc studiis suis imperatori et consiliariis aulicis
rationem redderet, vel ut consilium suppeteret in rebus ad studia sua perti-
nen-tibus, vocatus est, pecuniam quoque ad edendas Ephemeridas ct Tabulas
Rudolphinas necessariam ipse petiit; quod cum impetrasset, ipse ad ea loca
profectus est, quo numerationis causa delegatus erat (Norimbelgam, Passa—
vium, Campodunum, Memmingam). Anno deinde 1617 matrem, quae ali-
quantum temporis Lincii apud filium versata invito eo domum redierat, ut adver-
sariis suis ipsa obstaret, filius est secutus in Wiirttembergiam, ut praesens et
adjutus ab amicis (Besoldo, Hillero) juris peritis matris temeritatem corrigeret.

Tum in causa materna omnia optime se composuisse ratus Lincium re-
diit ad opera astronomica, quae ibi imperfecta reliquerat. Sed quum anno
1620. praeter opinionem ad pejorem partem res vertisset, Septembri idem
iterum in Wiirttembergiam iter fecit. Finem anni 1620 et annum 1621 fere
omnem cum matris causa in patria versaretur, familiam Ratisbonae reliquit
cunctam, excepta maxima filia Susanna, quae genero Ehem amissa uxore Re-
gina res domesticas procuraret.

Quem autem eventum ipsa causa habuerit, jam supra dietum est. Hoc
unum liceat nobis addere: Keplerus in libellis de hac causa seriptis inde ab
anno 1616 praeter Austriacorum ordinum astronomi titulum semper subscripsit:
„S⁶ Caes. Majestatis mathematicus“, annis vero 1620, 1621 „quondam Im-
peratorum Rudolphi et Matthiae mathematicus“. Quod sine dubio ideo fac-
tum est, ut precis suae auctoritatem confirmaret, quum illo tempore „astro-
nomus imperatorius“ non minus valeret, quam apud nos qui aut principis
aut publico consilio interest. Ferdinandi antem imperatoris titulum nondum
subscribere potuit, cum defuncto Matthia 10. Martio 1619, Ferdinandus ex—
eunte demum anno 1622 Keplerum astronomi caesarei nomine ornaret. Breit-
schwertus quidem, qui de Kepleri vita scripsit et causam matris Kep—
ieri primus huic vitae adjunxit, et ipse opinatur, Kepleri matris in Wfirt-

