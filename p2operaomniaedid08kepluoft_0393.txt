 

De Kepleri familia. 939

ierus, cum maxima animi benignitate et justus esset conjugis virtutum aesti-
mator, ejus gratiam sibi reconciliandi causa quidquid peceaverat eo majore
benignitate sanaret et restitueret, tamen (luae mollior et offensioni pronior
esset mulier acceptarum reprehensionum memoriam 11011 tam facile deponere
potuit quam mariti ingenium placabile. Quae dissensiones et dissidia et tem-
pore procedente et majore in dies uxoris aegrotatione aucta sunt, dum Kep-
lerus ipse etiam majoribus minoribusve morbis vexaretur, eam non semper
quam valetudine sana haberet animi patientiam et tranquillitatem conservasse
non est mirandum.

Quo factum est ut Keplcri res domesticae ejusque cum conjuge com-
mercium saepius turbarentur3 omnino autem maritus uxoris, uxor mariti vir-
tutem et bonum animum comprobantes vitam simplicissimam usque ad annum
1611 summa concordia exegerunt. Quo tempore Kepleri uxor morbo gra-
viore simul, simul amisso carissimo infante magnopere commota et asssicta est.
Huc accedit quod dissensionibus, quae inter Rudolplium imperatorem et Mat-
thiam fratrem essent, et salario non soluto Keplerianae quoque res turbatae
sunt. Praecipue autem Praga a copiis Passaviensibus partim obsessa, partim
direpta, mulier aegrotans, quae jam antea aegrotantium et sauciorum cura se
supra vires extenderat, tanto morbi impetu afflicta est, ut, qua esset infirma
nervorum valetudine, haud diutius resistere posset. Nervosa febri, aucta in
summum furorem, collapsa die 3. Julii anni 1611 decessit.

In epistola dedicatoria „Eclogarurn“‚ scripta mense Aprili anui 1612 ad
Tobiam Scultetum, imperatoris consiliarium, his Keplerus prosequitur filiolum
et uxorem mortuam: „Praeter publica mala terroresque foris circumstantes
etiam domum privatim meam non unum calamitatis genus pervasisse et coram
vidisti et mecum ingemuisti. Nam quid gravius, quid acerbius, quid magis
luctuosum contingere mihi potuit, quam 1100 triennio contigit: qui cum habe-
rem vitae sociam, non dicam charissimam, vulgare hoc est vcl esse debet,
scd taIem, cui'publica sama palmam tribuebat honestatis, probitatis, pudicitiae,
cum forma et comitate citra litem* exemplo rarissimo conjunctae, ut interiora
et ab oculis vulgi remota, pietatem in Deum et beneficentiam in egenos jam
transeam; cum essent mihi ex illa liberi'ssorentissimi, praecipue puer sexen-
nis, matris adeo similis, ut sive florem corporis morumque suavitatem respi-
ceres, sive notorum faustas ominationeS, Hyacinthum diceres matutinum primis
veris diebus, odores ambrosios halitu tenerrimo fundentem per conclavia, puer
tanta matri charitate connexus, ut utrumque non languere prae amore, sed
plane furere dixisses. Hanc tamen conjugem in ipso constitutam aetatis robore
vidi saevientium humorum insultibus toto triennio identidem oppugnari, con-
quassari, paulatim destrui, adeoque non raro de statu rationis deturbari men-
teque moveri3 quam tandem, ubi vix respirare visa est, afflictam consertis
inter se morbis charissimorum liberorum, perculsam intime morte puelli, qui
dimidium illi cordis erat, terroribus ctiam exercituum ct imagine cruentae pug-
nae in urbe ipsa commissae penitus obstupefactam, denique desperatione melio-
rum temporum et immortali desiderio amissi dilectissimi pignoris tabescentem,

addit: Heri, dum fessus a scribendo animoque intus pulverulento ab atomorum istarum con-
siderationibus ad coenam vocor, apponit 1111111 uxor mea acetarium. Ergo, inquam ego,
si toto aere consertae volitarent patinae stauneae, folia lactucae, micae salis, guttae aquae,
aceti, olei, ovorum (10005505, idque ab aeterno duret: futurum est tandem aliquando, ut
fortuito tale coeat acetarium‘? Respondit bella mea: sed 11011 hoc decore, neque hoc ordine.
— Miser ego, quid afferrem ad sententiae meae defensionem? ‘Visa est verisimilia dicere etc, —-

