998 Vita J oannis Kepleri.

didatorum defenderem, sed etiam accuratam disputationem de motu primo,
quod Terrae volutione accidat, conscriberem.“ Cogitasse se inquit hanc Terrae
volutionem ex physicis „aut si mavis, metaphysicis“ demonstrare. Eadem
studia de Platonica et Pythagorica philosophia Gratii quoque diligenter sunt
continuata, ubi de munere ad tractandas suas quaestiones satis temporis relin-
quebatur, quibus studiis ad id Keplerus adductus est, ut non modo clare per-
spiceret, quantopere etiam multo post Copernicum philosophia Aristotelica,
quae regnaret sola, disciplinae procedenti obstiterit, sed etiam satis intelligeret,
Copernicum doctrinam suam in Pythagorae eorumque qui Pythagorae successe-
rint philosophia fundavisse et exstruxisse. Sic imaginem Prodromi (volumini Ι.
additam)' sphaeram dicit planetariam „Copernicopythagoraeam“. Postquam
autem variis modis conatus est, planetarum in cursibus et motibus aequalita-
tem quandam et harmoniam constituere, ita quidem ut duos planetas novos,
„quos forte ob exilitatem non videamus“, alterum inter Mercurium et Vene-
rem, inter Martem et Jovem alterum intercalaret, iterum Pythagoraeorum in
animum ejus subiit doctrina, quae corpora quinque regularia cum ipsius mundi
structura et conformatione connecteret. „Cosmica“ Procius ea dixit eodemque
auctore „Euclidis geometria universa Pythagorica est et directa in quinque
regularium schematum cognitionemt‘.

Qua de sua cogitatione, haec quinque schemata regularia ipsius mundi
fundamenta et conditiones ponendi, ipse dicit haec: „Si quis philosophicas
istas rationes sine rationibus et solo risu excipere atque eludere voluerit,
propterea quod novus homo sub finem seculorum, tacentibus philosophiae lumi-
nibus antiquis, philosophiea ista proferam, illi ego ducem, auctorem et prae-
monstratorem ex antiquissimo seculo proferam Pythagoram, cujus multa in
scholis mentio, quod, cum praestantiam videret quinque corporum, simili plane
ratione ante bis mille annos, qua nunc ego, Creatoris cura non indignum cen-
suerit ad illa respicere, atque rebus mathematicis physice et ex sua qualibet
proprietate accidentaria censitis res non mathematicas accommodaverit. Ter-
ram enim cubo aequiparavit, quia stabilis uterque, coelo icosaedron dedit,
quia utrumque volubile, igni pyramida, quia haec volantis igniculi forma, reli-
qua duo corpora inter ae'rem et aquam distribuit, Propter similem utrinque
cum vicinis cognationem. Sed enim Copernicus illi viro defuit, qui prius
quid esset in mundo diceret3 absque eo non fuisset, dubium non est, quin
quare esset invenisset, atque haec coelorum proportio tam nota nunc esset
quam ipsa quinque corpora, tam item recepta quam hoc temporum decursu
invaluit illa de Solis motu deque quiete Telluris opinio.“

Rerum autem summa erat, haec quinque corpora sic inter planetas distri-
bui, ut eorum dimensiones cum planetarum distantiis congruerent. Longum
est Kepleri omnes has cogitationes metaphysicas persequi, quarum ope ad
hanc distributionem pervenit. Nobis sat est ipsum libellum attulisse et hoc
addere, Keplerum corpora sic distribuisse, ut radii globorum et in iis descrip-
torum et circa ea circumscriptorum cum planetarum, corpori cuique attributo-
rum, maximis et minimis distantiis, quales Copernicus statuerat, quodammodo
congruerent. Differentias autem, quae inter Copernicanos et suos numeros
intercederent, ad illius in ratiocinando indiligentiam et observationum imper-
fectionem reduxit. „Cepernici intentum in astronomia versatur, 1100 est utrum
nonnihil in veram orbium proportionem peccet parum ipsi curae est, modo
numeros ex observationibus eos constituat, qui sint ad demonstrandos motus
planetarumque loca computanda, quantum fieri potuit, maxime apti.“

 

