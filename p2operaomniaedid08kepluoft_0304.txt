850 Vita Joannis Kepleri.

aeris) Ratisbonam usque (20.) lentissimo itinere. . . . . Relicta filia prope Ratis-
bonam in Walderbach, perrexi eques in Wirtembergiam (30. 31. „ad Nicrum“). . .
Tubingae ad Maestlinum identidem ventitavi (in Wurttembergia usque ad 7. Dec.
versabatur eoque secum ferebat partem Harmoniae: „nihil in parato habui praeter paucu-
las pagellas, libri tertii materiam rudem complexas, quas monstravi amicis, explicavi scri-
bendi propositum, quae a 20 annis in meditatis habeam quaeque restent inquirenda
singula exposui‘1). Tandem dispositis utcunque domesticis negotiis, mense De-
cembri per Augustam (S.) et Walderbachium (lt-21.) domum sum reversus
(22). Ex eo tempore curavi editionem Ephemeridis 1617. cum prolegomenis,
intereaque ad tabulas et Astronomiae Copernicanae partem alteram respexi.
Sed cum puellam filiam domum reversus invenirem catarrhis periclitantem
isque morbus tandem in luctum exiret (Febr. 1618), dimissis ego tabulis, quae
quietem requirunt, animum ad Harmonica excolenda appuli. (Quae sequuntur
summam exhibent eorum, quae de harmonicis Keplerus* animo versabatur, eaque le-
guntur vol. V. p. 45 s)

Dum Keplerus peregrinabatur, Gringalletus typum et distractionem Calendarii
curabat, quod nunciat literis datis Cal. Novembris (Ι. 661).

Ex epistola Georgii Christ. de Schallenb erg, data Leobaci d. 2. Jan. 1617,
qua magna prosequitur laude premeridem nuper editam, haec desumsimus, e quibus
apparet, qualem habuerint tum temporis Keplerum Austriaci, quamquam theologicam
fidem ejus in dubium vocarunt: „Altera te voce alloquor, Nobile et clarissimum Au-
striae nostrae astrum3 nuper coram, cum te diu desideratum et magnis ac multis apud
exteros mihi nominibus commendatum videndum fuerim consecutus, nunc per literas,
cum tuis indigeam officiis et laboribus. Imprimis felicissimum opto anni ingressi au-
spicium et quamvis, dum communi donario inclutos ordines (quorum socius erat L. B.
Adam de Schallenberg, vitricus Georgii) et me affeceris donario, eximiis tuis oblatis
Ephemeridibus, iterum tamen pro privata mihi strena pOSCO, ut in posterum saepius
familiaria habeamus per literas colloquia.“ Petit a Keplero prognosticum in annum
1617, „in quo paulo penitius animum tuum introspexi, ut qui mundi vanitates rides,
ad sedulam hortaris officii verioris culturam et concordiam, quae quo auimo abs te
dicta sat novi, alii non item, ut qui partim te atheum, partim haereticum, partim as-
sentatorem, philauton et nescio quid proclamarunt“. Keplerum statim rescripsisse ex
responsione apparet Schallenbergii (d. d. 12. Jan.), scribentis: „de iis, quae multis
ad me nuper scripsisti pagellis, jam loqui tecum festinatio prohibet.“ Responsio haec
Kepleri desideratur.

Keplerus d. 15. Januarii respondit ad quaestiones H. Beyeri de locis quibus-
damin ,‚Stereometria“, quod e responsione Beyeri colligendum, cujus pars exstat
vol. V. p. 615. Jessenium, academiae Pragensis rectorem et cancellarium (cfr.
vol. II. p. 415) cogitasse, Bononienses imitantem, de Keplero Pragam vocando, ut
profiteretur astronomiam in academia, ex his literulis datis die Andreae 1617 apparet:
„Cum proxime in Bohemia degeres, Keplere amice, nunquam mihi tecum esse licuit,
praeterquam semel in transitu. Nihilo minus in te colendo et aestimando persevero.
Quodsi academicum vitae genus porro placeret, posset in posterum nostra paulatim
reviviscens tibi et tui similibus locum praebere. Et hoc unicum est, quod te vole-
baffn scire. Alia ex harum prorectore poteris, si voles, discere. Vale.“ Turbae paulo
post in Bohemia ortae vota Jessenii irrita fecerunt, quamvis Keplerus, quod multa
ejus dicta testantur, libenter munus obiisset professoris academici.

De editione primae partis Epitomes Astronomiae Copernicanae haec refert
Keplerus, in epistola dedicatoria (data Idibus Augusti) allocutus Ordines superioris

