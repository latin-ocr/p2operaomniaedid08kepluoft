1029. 915

Megalburgicum et cum eo jus patronatus academiae jam in propriis reputat),
ex jussu tamen etiam omnium collegarum, vocor ad professionem illam sub
iisdem conditionibus, quibus hic sustentor, a Duce praestandis. Ecce inopi-
natum illi. Hoc enim si praescisset, credo hoc mihi fuisse dicturum, consti-
tuisse se patriam periclitantem deserere, studiorum sedem in maritimis quae-
rere. Jam hoe audito discessit ille a me, ne verbum quidem proferens de
filia, literis tamen subsecutis ostendit, se perstare in proposito. Exspecto novam
machinam. Ego omnia liberalissime et scribo et facio etiam, quae ad illum
Juvandum pertinent, sed in generalibus maneo, speciales ejus circumlocutiones
dissimulo ant silentio praetereo. Sic enim est moris in Austria, ut pater ex-
pressis verbis per idoneos homines rogetur, quibus velut sponsoribus petitor
teneatur obligatus, ut nequeat actione sua ante responsum acceptum desistere.
Haec hactenus de Bartsehio.

Rostochium quod attinet, etsi omni exceptione major est nuncius volun-
tatis Ducis Fridlandiae, ego tamen primae huic significationi temere non in·-
nitor propter alia mandata, paucissimis ante diebus data, quibus mora Sagani
contineri videtur. Interim tamen promtitudincm meam ostendi curn his con-
ditionibus: 1) Si princeps ipse a* Caesare mihi veniam impetret, 2) si, quod
ante annum mihi ex ducatu Mechelburgeusi promisit se repraesentaturum, id
nunc Rostochii repraesentet, solutionem sc. omnium praetensionum mearum
aulicarum ad 12 millia florenorum, ut ei mandatum est a Caesare, In hunc
eventum misi literas plenipotentiarias academiae Rostochiensi, ut si forte prae-
dium sit futurum, id academia per procuratorem administret donec veniam·
Scio admirabuntur audaciam hanc meam et cachinnos effundent, sed ut con-
ditio est, ita mea consensio respondere debuit. Illi quidem me vocant, pol-
licentur ea ex continuatione gratiae principis, quae nnnc habeo Sagani. At
ubi ego Rostocbium transivere, Germania migravero. Princeps suae gratiae
potestatem habebit, fortuna principis. Quicquid praeter quam nunc est eve-
nerit, redigar ego ad angustias salarii mathematici, procul ero ab aula. Si
pax erit ad litus balthicum‚ necesse est Ducem cum exercitibus abire inde
longius, si non erit, ut fere abnuunt omnes, hostem ibi Suecum habebit et
Danum et classem Hollandicam.

Sed satis; ad mea propria revertor. Obsecro, quam viam inibo con-
ficiendi bas nuptias? Qui ubique est, nuspiam est, certe demi non est. An
ullum ego locum deligere potero, quem adire velint amici tam late dispersi?
Nihil equidem video, quod potius faciam, quam ut in Te patris vices trans-
feram. Tu filiae meae, imo tuae, scribes, ut significet tibi, sitne vere libera,
velitne nubere, si patris voluntas non desit, censeatne se tibi tuto fidere posse
tuisque oculis, si tu illi sponsum delegeris, quem propter longinquam absen-
tiam coram sistere non possis, nam a me patre vices meas in te esse trans-
latas. Ad te igitur tanquam ad conscium rerum necessariarum ego remittam
petitionem, si quid nondum visa illa petierit apertius. Tu illi addices, tu
locum nuptiis deligcs, tu meo loco praescus aderis, sive Durlaci consultum
principibusque non adversum inveneris, sive Leobergae, cujus oppidi civis sum
et quod circumhabitant cognati mei magno numero, plerique inopes, sive
denique Argentinae‚ siqnidem huic loco lux aliqua affulgeat a professionis spe.
Tu uxorem tuam Durlaeum mittes comitante patrima mea, D. Martrencheri
uxore, avocatum et conductum filiam meam. Tu sumtus facies, quos ego
tibi Francofurto, Lipsia, Campeduno (bis enim loeis habeo depositas pecunias)
submittam aut restituam. Nuptiis peractis videat novus maritus, qua itinerum

59*

