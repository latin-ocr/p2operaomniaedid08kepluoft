Kepleri literarum studia et doctrina. 1019

suumque cum illius opere comparaverat. Ibi quum parum secundum de illo
tulisset suffragium, Robertus tanta acerbitate ei respondit, ut Keplerus alio
scripto, quod Apoloyiam inscripsit, respondere cogeretur (V. >1113 ss). Haec Apo-
logia non ea tantum de causa digna est, quae legatur, quod obscuriores non-
nulli harmoniae loci in ea magis illustrantur, sed etiam quod in ea sicut in
aliis ejus libris polemicis ipsius auctoris cum mira in disputando ingenii acies
et doctrinae humanitas et animi modestia, tum justa, ubi immerito se laces-
situm existimat, suorum meritorum conscientia et fiducia pulcherrrime elucet.
Quum in scriptis polemicis Germanica lingna compositis (contra Roeslinum
vol. I. p. 501 ss. et Feselium Ι. 54ῖ ss.) populari usus dicendi genere salibus et
facetiis scite condire soleat argumentationem, in „Apologiw‘ solius doctrinae
armis impugnat adversarium, ut suo jure his verbis finem facere possit: „Etsi
crebris injuriis irritatus causam habuissem passim excandescendi, spero tamen,
nihil in te, nihil in honorem vel dignitatem tuam dictum esse gravius, nihil
quod cum acerbitate tua conferri possit3 sales vero et joci disputatorum sunt
embammata.“

Missa facientes jam qnae huc usque descripsimus opera Kepleri de Marte
et Harmonia, hoc tantum addimus, in libro, quem Dr. Ap elt edidit anno 1849.
inscriptum „Johann Kepplers Astronomische Weltansicht‘z ea quae in Har-
monia occurrunt musica comparata cum motibus planetarum scite et diligenter
explicata esse, quantum ex Kepleri obscurioribus verbis colligere potuit auctor.
Quare ablegamus lectorem ad Apelti librum, uon ignorantes, ea quae propo-
suimus ex Harmonia, non satisfactura esse iis, qui propius perspicere vellent
ea quae habet liber quintus. Sed sine notis (sonorum signis) plane nequit
sententia Kepleri exprimi, iisque additis nimium excrevisset haec de studiis
Kepleri relatio.

Transeamus ad aliud Kepleri opus majoris momenti, ad Opticam‚
quam anno 1604. in publicum emisit. Quae in praefatione ad hoc opus
diximus hic repetenda esse censemus: Tycbo prorsus ignorabat veram refrac-
tionum causam, ita ut refractionem aliam Soli, aliam Lunae, aliam stellis fixis
tribueret. Keplerns, superveniens Tychonis studiis, quid his deesset brevi
intellecto, cum neque priores scriptores neque aequales satisfacerent, rem
ipsam aggressus nova jecit fundamenta et opticae quam nunc habemus parens
evasit. Quae priores (Alhazenus Arabs et qui hunc secutus est ducem Vi-
tellio) vagis verbis, re non demonstrata sive prorsus falsa ponentes prodi-
derant, Keplerus rite conjunxit, demonstravit plurimosque errores abjecit. Qui
restant errores et quae plane omissa sunt, nemo Keplero crimini faciet qui
perpenderit, novam sere conditam, esse ab eo scientiam et hic quoque virum
destitutum fuisse auxiliis fere omnibuS, quae posterioribus suppeditabant ex-
perientia et facilior aditus ad penetralia rerum naturae, observationibus et
perfectioribus adjuvantibus instrumentis, praesertim tubis opticiS. Quid multa?
Fundamentum praebuit haec Kepleri Optica Newtonio ad excolendam hanc
scientiam ejusque et sectatoribus et adversariis, qui experientia et subtiliori
usi mathematica longius progressi sunt et propius ad verum accesserunt.

Jam anno 1600. refert Keplerus Maestlino‚ scripsisse se mense Julio
indicat. Variis vero causis impeditus rem aliquantisper abJecit et anno demum
1602. ad hoc „negotium“ rediit, initio minus scientiae opticae intentus, quam
iis, quae ad astronomiam et praecipue defectus Solis Lunaeque pertinebant.
Mox vero mutata sententia „spinosam optices doctrinam suscepit et plus de

