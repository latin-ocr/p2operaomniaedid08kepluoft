760 Vita Joannis Kepleri.

me per quinquennium jam toties rogatus jucundissimo suo per literas alloquio
privavit, nescio quo suo consilio meove merito: circumventus igitur solitudine,
M. R. V. ipse mihi advocatus etiam atque etiam rogo, ut mihi rescripto ali-
quo voluntatem suam super hae re significent, denique me sibi commendatum
habeant. Valete 12. Dec. 1604. Pragae.
· Μ. R. VV.
officiosissimus et gratissimus
discipulus et civis
M. Jo. Keplerus.

(Inscriptio: magnificis, Reverendis, Nobilibus, Clarissimis Doctissimisque Viris,
DD. Rectori et senatoribus inclytae Universitatis Tubingensis, Dn. patronis et prae-
ceptoribus meis colendissimis etc. Tubingen.

(Responsio senatus ad has literas legitur vol. 11. p. 34.)

Ex epistolis Kepleri et amicorum datis redditisque sequentia desumsimus.
Paulus Virdungus mense Februario accepisse se refert Kepleri literas, c. finem
anni 1603. datas: „quoniam aliquammulta minimeque vulgaria literis tuis continentur,
veniam mihi dabis, si ad singula paulo fusius respondeam. Primum a te vehementer
contendo, ne Papio succenseas, quod is mihi partem literarum tuarum, in quibus de
motu Martis dissei-ueras, communicavit ..... Quaenam Da syp odius, olim patronus
et fautor meus, animo versaverit, ex scheda adjuncta. videre licet.“ (Mauritianarum
Institutionum mathematicarum libri XV, etc. Csr. Hanschium p. 213.) His subiungit Vir-
dungus plura de vita Dasypodii, qui res familiares vario modo afflictas expertus
esse dicitur. „Arcana quaedam vis fati videtur, ut qui studia haec tam excellentia
tractant, cum multis adversitatibus conflictari necesse habeant, quae illorum labores
retardant vel impediunt prorsus, quibus Tychonem exercitum fuisse ac te etiamnum
exerceri videam“ ...... „Saepenumero optavi, ut tandem aliquando Tycho inventa
sua publicaret. Cujus quidem voti cum ex parte jam sim compos factus et funda.-
menta praecipua jacta videam, tanto magis ad ea, quae perficienda restant, anhelo.
Qua in parte te plurimorum desideriis satisfacturum haud vane speramus, optantes ut
difficultates, quibus es circumseptus, removeantur et tuorum laborum ratio habeatur.
Simultates tibi cum haeredibus Tychonis intercedere, invitus intelligo, quas sopitas et
exstinctas cuperem. Rationes satis ponderosas agnosco, quibus inductus ea, quae
propalanda nondum sunt, intra privatos adhuc parietes retineas ...... Vehementer
optarim, ut amanuensi tuo prospicere de commoda conditione possem; sed quoniam
nunc in loco minus ad eam rem promovendam apposito haereo, doleo, me id quod
maxime velim praestare re ipsa perficere minime posse ..... Quod lunares hypo-
theses et tabulas a Tychone constructas in formam faciliorem redegeris, non poeni-
tendam operam te locasse judico. Ardenter expeto, ut illa tua compendiosa ratio
una cum Commentariis in Martem, Vitellione nova accessione locupletato ceterisque
ex politissima ingenii tui officina prodeuntibus primo quoque tempore lucem adspi-
ciant.“ Kepleri responsionem datam esse mense Aprili 1604, ipse refert Virdungus in
literis posterioribus, quae vero nihil habent, ex quo quid responderit Keplerus appareat.

Jacobus Chris tma nn us, professor Heidelbergensis, describit in literis (d. d.
11. Apr.) speculam astronomicam Heidelbergensem et petit a Keplero „ut de obser-
vationibus coelestibus et de modo astronomiam promtam ac facilem certamque con-
dendi per literas disserere non gravetur.“ His addit professor linguarum scilicet orien-
talium: „Gratum etiam mihi fuerit, si quos scrupulos concepisti, ex quibus te penitus
evolvere nequeas, eosdem mihi communices; dabo enim operam, ut consilium sanum
et salutare inveniam, si non plenam resolutionem suggerere valeam.“ Judicium Kep-

