836 Vita Joannis Kepleri.

Georgius Erasmus L. B. de Tschernembel (Tzernemel), quem visitasse se
dicit Keplerus, ab anno 1595. in notitiam venerat Kepleri, petens ut conficiat tabu-
lam geographicam inferioris Austriae (cfr. vol. Ι. p. 19), paulo post (Nov. 95.) petit a
Keplero, ut nativitatem suam describat astrologice („natus sum 1567. Jan. d. 26.“).
Tycho nunciat Keplero (1600) „Dominus a Tzernemel, qui tibi fecit spem aliquam
ante quinquennium, hic Pragae est, a Caesare citatus, et forte aliquamdiu hic manebit,
quod indicandum duxi, ne frustra alibi ab eo opem et promotionem exspectes.“
Tschernemel inter propugnatores dicitur Austriacorum fidei Lutheri addictorum, anno
1608. Posonii, quo Matthias ad accipiendum diadema Hungaricum venerat, et anno 1609.
in conventu cum Matthiae legatis Viennae habito, sic anno 1610 Olomutii apud ordi—
nes Moravienscs, cui alii quoque fautores Kepleri (Jorgerus‚ Stahrembergius) inter-
fuere, acerrimum 30 defensorem praebuit juris praecipui ordinum Austriacorum et fidei
Lutheranae. Anno 1620. Genevam transiit ibique mortuus est anno 1626. - Sche-
dula exstat sine nomine data jubente Keplero ad uxorem Stira (1. 20. Jan. 1616, 111
qua haec ad iter Kepleri pertinentia legimus: „Meine vnbekante (1101131 vnd Gruess
zuvor. Liebe Frau Kepplerin. Es hatt mich ewer Hausswiirth gebetten, euch anzu-
wigen, das er biss heutt‚ donnerstag am Morgen alhie zu Steur verpliben, vnd jetzo
von hinnen zu suess mit eim Botten nach ΕΠΖ vnd Schweiwberg raise, vermuthe, wan
der Herr von Tschernemel daheimen‚ werde er vor Montag nit nach Hauss khomen
khonen.“

Actionem juridicam contra matrem Kepleri integram, qualem tabulae publicae
Stuttgartiae conservatae exhibent, praemisimus, quare haec tantum ex illa repetimus.
Primum nuncium rei accepit Keplerus d. 29. Dec. 1615, adiit magistratum Leo-
bergensem d. 2. Jan. 1616 protestans contra vim et injuriam. In auxilium vocat Vice-
cancellarium Wurttembergicum Faber, cui nunciat, matrem ad se cum fratre Christo-
phoro venisse, filii auxilium imploratum d. 13. Ι)00. 1616. Aestate anni 1617 abiit
'Keplerus 011111 matre Lincio in Wiirtembergiam ibique manebat usque 111 autumnum.

Ex epistolis anno 1616 datis acceptisque haec desumsimus. Petrus Criige-
rus Dantisco nunciat Keplero Aprili, gratias agens pro „donato exemplari Stereo-
metriae“: „de distractione exemplarium verba feci ad bibliopolas nostros, sed non audent
tecum mercari, quod pauci sint, quibus vendere talia possint. Et verum est, quae-
cunque in mathematicis scripta solidiora eduntur, si unum exemplar habet mathes
maticus Dantiscanus‚ alterum Regiomontanus, tertium bibliotheca Regiomontana, quar-
tum nobilis quidam Borussus Niewieschinsky, praeterea nullum exemplar in tota Bo-
russia divenditur. Bibliopola noster praeterito autumno unicum exemplar tuae stereo-
metriae Francofurto accepit, quod quia ego non emerim, adhuc vendere nequit.“
Reliqua quae insunt his literis, sicut etiam Kepleri responsionem d. 17. Junii praemisi-
mus ad annum 1615.

Ex epistola L. Β. Erasmi a Stahremberg, d. 16. Maji: Quod serius respon·
deam ad binas tuas, id occupationibus solennium baptismatis filiae 1000113 natae per-
agendis tribuas. D. Aulberi novi egregias dotes et satis dignum eum judico, cujus
curae et prudentiae nobiles adolescentes committam. Memini non ita pridem Tscherne-
melium Aulberi conversationem et familiaritatem flagitasse, proculdubio filio de fideli
et satis idoneo morum et vitae gubernatore sollicitum. Quid autem nunc mentis sit
Tschernemelius ignoro. De patruelibus et ex fratre nepotibus, quorum adventus ex-
spectatur, certi nihil statuere possum, excusatum igitur me habebis, quod nihil certi
polliceri nunc audeam et Aulberum meo nomine salutabis, quem alias ut virum doc—
tum et politicum amo satisque dignum judico ad ejusmodi functionem. Vale mi Kep-
lere et reditum felicem et faustum ex animo precor.

Primum hoc anno literas dedit Keplerus Vincentio Blancho (Vol. V. p, 58),

 

