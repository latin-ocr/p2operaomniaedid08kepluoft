662 Summarium Historiae Astronomiae seculo XVI.

centes, eius tamen aliqua scintillula illustratos, ad se vocet et quasi nolentes trahat.
Hinc est quod ego, ignotus tibi licet, sapientiae tuae fulgorem ab academia nostra
Bononiensi haud facile patiar abesse. Sapientissimus J. A. Maginus, clarissimum
mathematicorum lumen, parens ejus quaein me est scientiarum scintillae, elapsis
diebus (11. Febr.) ad aeternam astrorum cognitionem, ut putamus, e vivis abductus
est. Moeret academia Bononiensis, ademtum sibi lumen luget, novum Apollinem in-
vestigat, quem invenerit, opinor, si hoc onus subire non recusaveris: ego enim pro
mea virili, ubi tuam ad hanc sedem noveram voluntatem, enitar, ut quae scriptis
promo, re ipsa comprobentur. Annue, sapientissime Vir, et innue et si forte binae
ejusdem tenoris literae a me tibi redduntur, nulla te capiat admiratio, nosti enim
fortunae ludibria, quae vitare mens avida pro viribus non erubescit. Non plura face-
rem nec te ad majora properantem morarer, ardori tuo ardentem hanc meam cupidi-
tatem adscribe. Ephemeridum, quas ut ex tuis ad Maginum cognovi literis cogitabas,
tabulas num typis commiseris, si per te novero, me jam pridem tibi devinctum reddes
devinctissimum. Interim hoc sit benevolentiae in te meae pignus aeternum. Vive felix
et Vale. Bononiae Cal. Martii 1617.

Perillustri Celsitudini Tuae addictissimus J. A. Roffenius Philosophiae P. P.

His Keplerus respondit: S. P. D. Quas ad me Cal. Martii dedisti literas,
Nobilis et Clarissime Vir, eodem exemplo geminas accepi, argumento quidem
luctuoso propter amissum summum in professione mathematica virum D. J.
A. Maginuln mihique amicissimum (cui cum triumphanti beatarum animarum
coetu aeternum bene sit), mihi vero perhonorificas ob delatam successionem
in illa academiarum Europae omnium metropoli Bononia, vere matre studio-
rum, quam unice suspicio et colo3 qua invitatione simul demonstrasti singu-
larem in me nunquam visum amoris affectum et rebus ipsis addidisti verbo-
rum ornatum, tanto beneficio convenientem. Etsi vero constitui, primum at-
que ad S²⁴⁰ Cf*e Majestatis audientiam admissus suero, tuum, Vir clarissime,
hoc est academiae Bononiensis de me judicium exponere, petitionem propo-
nere, dissimulare interim non possum, quid in causa versetur, ne si forsan ob
incommodam valetudinem Caesaris mora nonnulla intercedat, ego vel diligen-
tiam tuam in me promovendo superbe contemnere, vel desiderium callide
differe videar. Nimirum ego natione animoque Germanus sum, Germanorum
moribus imbutus, iis vitae, hoc est (more germanico, inter literatos etiam
recepto) conjugii necessitatibus innexus, ut si vel ipse Imperator annuat, non-
nisi difficillime domicilium ex Germania sim translaturus in Italiam. Ac etsi
me gloria stimulat, ex honestissimo loco, in consessu venerando professorum
Bononiensium relucens, et spes profectus apparet, cum publice in professione
ob auditorium frequentissimum, tum privatim in augenda re, at vicissim illa
vitae pars acta est, quae rebus novis excitari solet, quaeve delicias Italiae vel
concupiscat vel diuturnum earum fructum sibi polliceri possit. Accedit, quod
a pueris ad lianc usque aetatem Germanus inter Germanosr) ea libertate

*j In adversariis haee delevit Keplerus: . . . . inter Germanos de Romanae curiae
pontificiae institutis et jurisdictione snper episcopos Germaniae ea libertate solitus
sum loqui. cnjus memoria, Germanis Bononiam ventitantibus adhaerens, facile mihi,
si non periculum, saltem notam aliquam causari, suspiciones concire meque Coryzeo-
rum delationibus obnoxium reddere posset. Quare etsi cum haeresibus hujus tempo-
r1s nolo mihi quidquam esse commune, eaque de causa incommodius dego inter ipsos
etiam Germanos, quia tamen Bononiae, quae summi Pontificis est clientela, haeresis
esth.. quidquid officit auctoritati et praeeminentiae sedis Romanae, non opinor vitio
mi 1 vertes .....

 

