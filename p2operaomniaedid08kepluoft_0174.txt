720 Vita J oannis Kepleri.

optime collocare per hoe interregnum scholasticum. Utinam id perpendant aut
a quopiam edoceantur, se magnam partem gloriae, quam C. Mtas aucupatur
tribus aut quatuor florenum millibus in annos singulos, nonnisi usitato et hoc
exiguo ducentorum stipendio ad se derivare posse. Sed et plus petere vide-
bor, qnam meam deceat modestiam. Jam noviter enim literis amici eujusdam
mihi relatum est, decretos mihi ducentos thaleros pro editione et dedicatione
libelli mei. Itaque tantum abest ut ipse ego consensum ordinum in hanc
moram meam petere possim, ut vix aliter infamia carere possim nisi, ultro
jitssus ab ipsis hic manere, me id aegre facere simulem.

Quodsi solus Tycho scribat ad Proceres, quod se facturum pollicetur,
videor non satis multum magistratui meo tributurus, videor nimis neglectam
instituturus petitionem, ut scilicet integra universitas privato domino concedat
ministrnm suum. Quo paeto metuo, ut repulsam feram aut mihi plenaria
missio proponatur, quae mihi gravis accideret propter uxorem, socerum et
affines in Styria.

Jam vero, ut fingam concedi mihi, quod petiturus sum, non leves sunt
difficultates oeconomicae. Deseri uxor integro biennio vel amplius honeste
non potest. At si hue adducatur, non erit id sine sumtu. Nec aliter quam
honeste et misso curru deducere illam possum. Quis ergo sumtus ad iter
suppeditabit, de necessariis ad reditum quis cavebit? Quis, quae domi in
praediis uxoris negliguntur, restituet, quis neglectas commoditates et annuum
reditum, centum amplius florenis aestimandum, ex donariis faventium mihi pro-
cerum compensabit? An solus Tyeho omnia? Vix saciet. An ego omnia
astronomiae causa negligam? Vellem, si mihi suppeterent aliunde sumtus
necessarii ad alendam loeo peregrino familiam, si non de uxoris meae bonis
ageretur, quorum tutor eum sim, diligentem me custodem esse fama post-
huma jubet.

Quodsi mihi constet adducendam·uxorem, jam illud dispiciendum, tem-
porine parcam ipse ego et alium qui uxorem adducat conducam ex consan-
guineis ejus, quod equidem malim, an vero ipse descendam, omnia coram dis-
ponam, uxorem honeste praesentia mea comiter, etsie etiam me iterum sistam
Proceribus‘? Fortassis id ita fieri consultum etiam propter meam existimatio-
nem, ne putent Ordinarii, meo instinctu fieri ista, sed habeant me excusatum,
si quiescens ego domi literis revocer in Bohemiam.

Illud etiam considerandum, quem locum ad habitandum velim eligere.
Praga meis studiis apta est, isthic est frequentia nationum, isthic rectissime
rebus meis prospicere possem, isthic est aliqua inter homines germanicam
linguam callentes amoenitas, qua soletur uxor mea amicorum et cognatorum
absentiam. Contra non potest isthic vivi nisi magno sumtu, qui mihi vel non
suppetit vel a Tychone non suppeditabitur. Hie in Benatka pauci sunt ger-
mani, solitudo hominum, Tychonis vero angustae aedes, magna turba familiae,
cui nolim immiscere meos, qui tranquillitati et modestiae assueverunt. Et
tamen ut Tychoni crebro praesens sim, studiorum ratio et ipsius Tychonis
propositum postulat.

Sed fere omisi, quod primo loco erat perpendendum, praestetne, si fieri
possit commode, tantisper in Caesaris servitio vivere et Tychoni ex abundanti
operam dare, an a solo Tyehone pendere? Illud suadet Caesaris Majestas et
aulae splendor, dissuadent haec. Primum vix me recipient nisi totum, renun-
ciata Styrensi functione, aut receptum postea non amplius dimittent. Nee
enim rustice clementissimis Caesaris imperiis repugnandum esset. Deinde

 

 

 

