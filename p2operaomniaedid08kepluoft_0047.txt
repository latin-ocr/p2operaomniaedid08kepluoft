Summarium Historiae Astronomiae seculo ΧΠ. 593

1586) in vincula conjectus est. Opus Peuceri astronomicum, quo singularem sibi paravit
famam, inscriptum est Elementa Doctrinae cle circulis coelestibus et primo motu (ed.
Vitebergae 1551, postea saepius recusum), auxilium affert addiscendae astronomiae
satis commodum, neque vero ad altiora qui illius artis sunt studiosi diriguntur:
„Elementa nos tradere, non exactas omnium φαινομενων causas pervestigare et osten-
dere volumus, quod alio pertinet.“ —- Definitionibus geometricis inde ab initio con-
junguntur definitiones astronomicae3 v. c. quaestioni, quid sit punctum geometricum,
addit quaestionem, quid sit centrum sphaerae, quid sint poli‘? Postquam quaesivit,
quid sit linea, quaerit: quid sit axis? Deinde: quid sint corpora, quid sit sphaera
materialis? etc.

Deprehendimus apud Peucerum omnes errores, quibus illis temporibus astro·
nomi capti tenebantur, e. g. „coelum est corpus orbiculare ex materia purissima (aqua
in tenuissimum fusa) et luce perfusa, densatum ac formatum tornatili rotunditate in
compagem solidiorem plurium orbium velut excavatorum, octo sunt orbes“ (inter
Terram et Lunae orbem sunt orbes aeris, aquae et ignis⁷ plane ut apud Geminam
Frisium). „Cometae consistunt in elementari regione3 stellae sunt partes suorum
orbium, moventur non propriis per· se motibuS, sed accidentiariis ad motum orbium,
quibus inhaerent; medium mundi occupat Terra.“ De Copernici ratione haec affert
Peueerus: „Aristarchus Samius Terram medio mundi exemtam et orbi particulari in-
clusam intra Martis et Veneris sphaeram collocavit, et motibus circumagi particulari-
bus circa Solem, in medio mundi immotum more stellarum, finxit; similes hypotheses
Copernicus, omnium qui post Ptolemaeum de doctrina astrorum scripserunt summus,
ad suas demonstrationes assumsit.“ Veterum vero rationes praeferendas esse (oper-
nicanae censet Peucerus, „ne novitate hypothesium offendantur aut conturbentur tiro<
nes“. - In capite de eclipsibus affert quaedam de lumine et coloribus Lunae variis,
eosque „ex mixtione naturae lucis Lunae atque umbrae“ oriri censet.

In libro de Dimensz'one Terrae (1554) auctor has duas, in quibus omnis res
vertatur, hypotheses quasi firmas et certas praemittit: 1. Terra est globosa unamque
constituit et absolvit convexam superficiem, 2. acumina altissimorum montium valles-
que profundissimae, si ad totius globi ex utroque elemento conflati comparentur molem,
nec lacunosam eam adeo aut anfractuosam reddunt, ut rotunditatem mutent aut sen-
sus saltem vitient ac corrumpant. Pluribus deinde Eratosthenis rationem explicat et
geometricis firmat demonstrationibus. Locorum longitudines latitudinesque Regio·
montano duce aggressus, lunaribus utitur eclipsibus, instrumentaque describit astro-
nomica, ad poli altitudinem Solisque locum inveniendum apta. Regiomontani et Coper-
nici utitur trigonometria, perspicue in suum usum versa, qua eadem ii, qui Euclidis
geometriam non penitus abjecerunt, uti possent. Finem hujus opusculi facit Peucerus
addendo descriptionem locorum Terrae sacrae, auctore „quodam Brocardo monacho&
nec non „explicationem aliquot locorum insignium, et historias per Ph. Melanchtho-
nem“. Conscripsit porro Peucerus in usum astronomiae studiosorum Loyisticen astro-
nomicam (1556), in qua absolvit arithmeticae sexagenariae species, dilucidis explica-
* tionibus et aptis exemplis usus, demonstrationibus autem justo longioribus, quae
nostrae aetati minus probabuntur, cum nimium innixae sint theorematibus geometricis
Annexa est „Logistice regulae Arithmeticae, quam Algebram et Cossam vocant, com—
pendio explicata“. Auctor Stifelium sequitur, usque ad gradum secundum procedens;
his verbis concludit: „reliqua requirant studiosi una cum fontibus ipsis et demonstra-
tionibus ex Stifelio et Cardani commentariis“. — Non tantum astronomiam, sed astro-
logiam quoquel colebat Peucerus; adumbravit diversas illis temporibus usitatas astro-
logicas rationes libello inscripto: De variis divinationum generibus (1560). — Eadem

fere, quae in libro de circulis coelestibus deprehendimus, refert Peuceri liber inscripa
Kepleri Opera V111. 39

