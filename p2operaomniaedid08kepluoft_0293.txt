1⁶16. 839

mutationis Veneris etiamnum super aliquot scrupulis dubito. Rogo majorem
in modum, certiorem me facias, si Tubingae reperiatur aliquis calculi peritus,
qui ad me concedere velit per aliquod tempus vel pro communicatione artis
vel pro stipendio.

In literis die 22. Dec. 1616. Maestlino datis pluribus disserit Keplerns de re-
fractione, nec non describit observationem eclipsis lunaris d. 27. Aug. 1616 habitam,
quae leguntur vol Il. p. 31 ss, et vol. III. p. (511 et 7⁴24, quo posteriori loco modum
observandi et instrumentum exponit quo usus fuerit. De studiis suis haec refert:
In 'Epitome ultra tertiam paginam typi non processerunt, deest nobis sculptor
lignarius, Itaque rogo vehementer, vel commodes vel *vendas mihi typos lig-
neos Epitomes tuae, utrumque dicto pretio.. . . De causis physicis salva res
est3 quicquid de his disputo, id inter principia refertur ..... Ego si minus
veram hypothesin, saltem mca opinione veram trado causam, quae multo minus
(quam Fabriciana, cfr. III. 128 ss.) habet absurditatis in computando compendii
vel plus vel minus tantundem. Dico enim, librari planetam in linea recta
versus Solem appetentia magnetica, quae in diversis fibrarum inclinationibus
sit diversae fortitudinis3 metior hanc fortitudinem per sinus, effectum per (sinus)
versos anomaliae eccentri, pro ratione vero distantiarum ad Solem facio tar-
dum vel velocem re vera. Hypothesis est physica, quia habet exempla phy-
sica magnetis, est physica, h. e. naturalis, quia vera et educta ex ipsa natura
interna corporum planetae et Solis, est physica, quia modos omnes tenet motio-
num naturalium3 est tamen etiam astronomica, quia compendiosissime potest
computari aequatio et distantia planetae. Posita enim anomalia eccentri‚ datur
mihi sinus ejus complementi vel excessus, et ut sinus totus ad hunc, sic
libratio dimidia seu eccentricitas tota ad partem librationis illic addendam,
·hic auferendam a semidiametro orbitae planetae. Demonstratum est solidis-
sime, his librationis simplicissimae legibus effigiari orbitam ellipticam„ Sequitur
aequatio, cujus sunt partes optica et physica. Optica est ex eccentricitate‚
physica ex naturali tarditate ob distantiam a Sole auctiorem. Rursum hanc
computo facillime. Nam ut est sinus anomaliae eccentri ad totum, sic area
(seu potius valor) trianguli aequatorii ad aream (valorem) illius trianguli, quod
in anomalia media stat, existens omnium maximum ..... In parte reliqua
aequationis opticae rursum utor sinu complementi vel excessus anomaliae
eccentri‚ cui addo vel detraho eccentricitatem, et ut distantia planetae a Sole
ad hanc factam, sic sinus totus ad sinum complementi vel excessus anomaliae
coaequatae ...... Vides, nihil interesse astronomiae, physica sit hypothesis
an ficta, dummodo computemus inde.

In literis datis d. 5. Maji quaesiverat Keplerus, quo loco essent Maestlini studia
chronologica, suaque illi tradiderat3 cum Maestlinus nou statim responderet, petit in literis
datis mense Septembri, cum nondum certior factus esset, an Maestlino redditae essent
„schedae chronographicae“ suae, „ut se faciat securum et, si placeat, remittat.“ Maest-
linus respondit ad literas has d. 21. Septembris, avidum se chronologica Kepleri et
cum voluptate legisse. Propositum sibi esse, de aliquibus Keplerum monere, esse vero
ea nondum descripta, sed proxima occasione se omnia simui missurum. Placere sibi
adornationem Epitomes‚ caute vero agendum esse propter eos, qui pro hypothesibus
usitatis defendendis nimium laborent. „De Luna quae scribis, pergit Maestlinus, non
plane intelligo, existimo autem, hic a causis physicis abstinendum esse et astronomica
astronomiae, per causas et hypotheses astronomicas, non physicas, esse tractanda.
Calculus enim fundamenta astronomica ex geometria et arithmetica postulat, non con·
jecturas physicas, quae lectorem magis perturbant quam informant. Sed non dubito,

