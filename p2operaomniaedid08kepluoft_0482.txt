4028 Vita J oannis Kepleri.

et stellae errantes perpetuo suo constantique cursu omni posteritati omnium-
que seculorum memoriae prodent.“

Iu extremo opere nostro satius duximus aliorum de Keplero referre ju-
dicia, quam quod ex his ipsis viri operibus anobis editis redundaturum erat
ipsi concludere. Amplius enim triginta annorum operam et laborem in eo
consumsimus, ut ea, quae opere nunc ad finem perducto continentur, collige-
remus et quendam in ordinem redigeremus. Quid mirum igitur, si dubitavi-
mus serm-:utinm serre de eo viro, qui tot per annos continuo animo oculisque
nostris sit. obversatus? Poterat enim fieri, ut Kepleri operum editor idemque
interpres non videretur is esse, cujus incorruptum integrumque esset judicium.
Quas suspiciones ut evitaremus, maluimus alios nostro nomine facere loquentes.

Restat, ut nulla alia re nisi admiratione summi viri ad suscipiendum et
perficiendum opus arduum impulsos nos esse profiteamur. Accipiatur igitur
ut debitae viro venerationis signum et testiinonium, quumque ei abhinc octo
menses in oppidulo natali collocata sit statua aerea, literarum hoc nostrum
monumentum ne illo videatur indignius esse magnopere optumus.

Mense Februario MDCCCLXXI.
Dr· Frisch.

