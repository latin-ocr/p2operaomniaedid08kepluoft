656 summarium Historiae Astronomiae seculo XVI.

vel non advertit vel non magni fecit, quod satis esse judicavit, errorem in epactae
inventione in multis annornm millibus non committi, Et quia solum 30 literas tabulae
expansae (Clarii tabula epactarum ab anno 1582 per centenos annos extensa est ad an-
num 303300)‚ prae oculis habuit, ratio postulare videbatur, ut per unum solum diem
Luna descenderet, quando postponenda esset. Sed (ego) deprehendi, novilunia epac-
tarum a coelestibus noviluniis plus aequo discrepare: cum hujus causam exquirerem
atque ut obtrectatoribus satisfacerem, rationem inveni, qua epactae etiam ad secula
longissime distantia inveniantur, quarum novilunia a coelestibus non multum dissen-
tiant, ita ut necesse sit, tabulam aequationis epactarum post annum 8100 aliter in-
stituere. . . . Ceterum contenti simus, si nostra aequatio usque ad annos 100000 vel
etiam 200000 11011 multum a vero discrepet.

Ad epactam ejus anni, in quo aureus numerus est 19, addendum est non 11
sed 12, quia ex diebus 209, qui annis solaribus 19 conflantur ex 11 diebus, quibus
singuli anni solares singulos lunares superant, constituuntur 7 lunationes embolismi-
cae‚ 6 quidem dierum 30, una dierum 29. Igitur non essent semper abjicienda 30 ex
summa conflata per additionem 11 ad epactam antecedentem, quando ea summa major
est quam 30 et annus lunaris embolismicus continet 13 lunationes, sed in septimo
embolismo, cujus lunatio dies tantum 29 complectitur, auferri deberent tantummodo
29. Cum ergo regula usitata abjiciat semper 30, ut omnes embolismi similes sint,
necesse est post ultimum embolismum addere 12 ad epactam, ut sequentis anni epacta
conficiatur. Hinc patet ratio, cur quando aureus numerus 19 in usu cst, ad dies qui
post ultimam lunationem Decembris supersunt, adjiciatur unitas, ut sequentis anni
epacta formetur. Quodsi unitas non adderetur, offerrent superflui illi dies epactam
una unitate minorem.

Si post aliquot secula ab astronomis alia anni magnitudo deprehendatur, ut
annus Alphonsinus non amplius medius sit inter maximum annum et minimum, ac
aequinoctium vernum a die 21. Martii recedat, restituendum erit ad 1111110 (110111 per
intercalationem vel omissionem tot dierum extra. ordinem, quot diebus a 21. die dis-
cesserit. Deinde innovanda erit aequationis tabula, sic etiam si defectus aliquis in
aequatione Lunae deprehensus sit, nulla tamen in ipso calendario mutatio facienda
erit. Neque vero ulli nostrum, qui a summo Pontifice ad hoc correctionis munus
evocati fuimus, in mentem unquam venit (quod perperam nonnulli, qui omnem oeca-
sionem quaerunt ut calendarium Gregorianum calumniis impugnent, nobis affingunt),
ut putaremus, calendarium dicendum esse perpetuum propter restitutionem aequinoctii
et anni solaris aequationem in eo praescriptam. Nam cum anni magnitudo nondum
sit certo explorata, quis affirmare audeat, aequinoctium perpetuo permansurum in ea
sede, ad quam revocatum 051, etiamsi aequatio anni solaris omni adhibita cautione
instituatur? . . . . Maxima gratia et laus Aloysio Lilio tribuenda est, qui tam artifi-
ciosum epactarum cyclum excogitavit, qui ad quamcunque anni magnitudinem tam
facile possit accommodari. si nimirum suis temporibus debita aequatio adhibeatur.

Equidem in hac fui semper sententia eandemque nunc teneo, ut existimem,
epactas non posse aliter in calendario disponi ac describi, neque aliter earum aequa-
tionem institui, quam in calendario Gregoriano factum est, nisi velimus in errores
innumeros et intolerabiles incurrere et S. S. Paschae diem frequentissime contra ca-
nonem concilii Nicaeni 01 decreta Patrum peragere . . . .

Κ eplerum hoc Clavii opus satis voluminosum (680 paginis forma quam dicunt
in folio rem absolvit) accurate cognovisse apparet ex Dialoyo, quem praemisimus
vol. IV. p. 11—55. Praeparationcm ad hunc dialogum deprehendimus vol. XXI. Mss.
Pulkoviensium, illamque quamvis mancam praemissis adjungendam censuimus.

