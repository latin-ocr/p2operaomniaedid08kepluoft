820 Vita Joannis Kepleri.

aliquod ultro daret suae benevolentiae: narn non erat mihi consultum, saepius
in discrimen venire repulsae. Et omnino successisset, nec forsan male, si vel
ego apertius egissem, vel illa pudoris et cautelae minus adhibuisset: certum
enim est, matrem consuluisse, atque illa mihi non obscure, sed sero nimis,
paratam conditionem ostendit. Nobilitas, forma, experientia rei familiaris
aderaut, aberant opes, suspecta valetudo, signis vitiosorum pulmonum mani-
festissimis. Aliqua in hoc erat difficultas, quod nobilem indotatam paulo
sumtuosius habendam constabat. At nunc puella sic respondit, ut conjice-
rem, illam et sensisse, quid vellem, et negasse citra meam confusionem.

Itaque ne periclitarer amplius, ad decimam transii, secutus consilium
feminae popularis, mihi amicissimae, quae jam diu se sperni questa erat. Ven-
tum in conspectum, opes erant certae, nobilitas, frugalitas3 at physiognomia.
abhorrentissima, forma etiam popularibus oculis turpis, corporum inaequalitas
manifestissima, ego tenuis, exsuccus, gracilis, illa brevis et crassa, ex familia
etiarn insigni superflua crassitie. Indignitas maxima orta ex comparatione cum
quinta, non tamen excitavit amorem erga illam denuo: fuyacior Euro, opes
Plutoni devovens.

Eodem itinere et undecima, jam olim mihi commendata, rursum in sce-
nam producta suit ab amico, secretorum meorum fido custode, qui decimam
dissuaserat. Secutus sum universum ipsius ordinem: veni in conspectum,
placuit persona, tectissime tamen omnia gesta. Rursum opes, nobilitas, fruga-
litas, in aetate desiderabantur aliquot anni3 in summa, res per illum gesta,
patientia a me praestita in quartum mensem: denique responsum tulimus,
videri puellam nondum satis adultam.

Jamque, exhaustis omnibus amicorum consiliis (nisi quod Mannam nun-
quam sum secutus, metu, ne aeque male succederet), ego in ipso discessu
Ratisbonam ad quintam reversus, fidem dedi accepique.

Habes commentarium illorum verborum, a quibus incipiunt invitatoriae
literae. Vides, qua dispositione divina in has veluti angustias sim compulsus,
ut nobilitatem, opeS, cognationem, quorum nihil in hac invenio, contemnere,
cetera mediocria aequo animo sequi coactus fuerim. Susannae nomen,
parentes Jo. Reuttingcr et Barbara, cives oppidi Eserding, opificio arcularius
pater, dudum mortui ambo, educatio, quae loco amplissimae dotis sit, in
gynaeceo Starenbergico, totius regionis laudatissimae disciplinae3 forma, mores,
corpus attemperata ad mea, nullus fastus, nulla sumtuositas, laborum patientia,
scientia mediocris regendae domus, aetas media ⁵³⁵) animusque capax ejus, quod
adhuc deest. Cum hac ex dispositione Generosi Domini a Stahrenberg pro-
xime futuro 30. Octobris liora 12. coram coetu Eferdingensi copulabor, nup—
tiale epulum in aedibus Mauriciae, cujus insigne Leo aureus, praebebitur.
Illustrem Generositatem Tuam obsideri scio geminato luctu eoque gravissimo,
et qui tuum animum non mediocriter ob varias curas percellat. Id si nihil
impedimenti objiceret, summis abs Illustri Generositate Tua precibus conten-
derem, ut Ipsa nuptiis meis interesset suaque praesentia magnanimitatis in
me speciem luculentissimam effigiaret meque et suo vultu in adversis constan-
tissimo recrearet, et ad contemnendam famam popularem confirmaret. At
quia novi obstacula, etiam cum Ill. Gen. Tuae legato contentus ero. Vale
et utrum exspectem per scribam significa, ut rationes hospiti constent. Eser-
dingae d. 23. Octobris, tertia a meo reditu.

⁸) In collectione nativitatum deprehendimus Susannam Reuttingeriam (alias Reut-
lingeram), natam die 25. Dec. 1589.

 

