 

 

1616. 843

de tabulis illa, quae jam sunt in parato, primo quoque tempore exscribamus,
editio vero cuique sua citra alterius praeventi offensionem libera est.

Hinc transit Keplerus ad Lunam, quam Fabricius circumdatam esse aere ob-
servationibus suis probari censeat, illumque ablegat ad Opticam suam, ubi demon-
stratum sit, causas talium apparentiarum ex parte in visus fallaciis quaerendas esse.
— Sententiam Fabricii de hypothesi Copernicana aggressus, sic pergit Keplerus:
Tandem in Prognostico anni 1617. efferbuit Fabricio meo, ut videtur, diu
compressa bilis 111 aliquam iracundiam, puto non aliam ob causam, quam quia
non respondi, 'ut tandem vel stimulis verborum efficeres, quod tot amicis pro-
vocationibus non impetraveras. Ergo motum Telluris, cor et animam meam,
incursas magno molimine, verba mea, suppresso tamen meo nomine, ex Com-
mentariis de motu Martis, quibus ad objectionem quandam respondem in
scenam producta joco traducis, quo etiam sanctum Dei virum intexuisti.
Possem, si pie possem, contrarium Jocum regerere, cum non tantum in motu
Terrae, quod vult Copernieus, sensus oculorum a re ipsa differat, sed etiam,
quod tu cogeris fateri, „in medio coeli, in plaga occasus per urbes et valles
Palestinae descripta, in casu denique et ascensu Solis“, quae omnia sunt ad
visum certi hominis vera, per se vera non sunt remota consideratione visus.
Nonne tu ipse negas, „Terram niti columnis“, quod scis affirmare Scripturas
ad literam? At non placet mihi tecum, qui astronomus celebris es, de com·—
munibus istis, quae ne theologus quidem satis curn dignitate moverit, vitiliti-
gare3 frustra exarsisti, non tantum quia nihil ego responsurus sum, sed etiam
quia nihil tu proficis apud philosophos, qui plerique post sidereos Galilaei
nuncios jam dudum (ut nuper quidam tui similis antiennosigaeus vere scripsit)
Copernicoturiunt. Adi et audi Copernicum‚ Rheticum, Maestlinum, Origanum
et meae Epitomes Astronomiae librum primum, si quando bibliopolae, qui
sumtus facit, editionem ejus maturare placuerit ...... Quod superest, hanc
responsionem meam aequi bonique consule, neque te poeniteat, Ephemeridis
hujus vestibulo inseri, de cujus fide nemo te ipso rectius poterit judicare, si
volueris diligentiamque hactenus usurpatam ad observandum attuleris. Hae
igitur inter primos fruere, coelum et meteora confer, errores, si quos liquido
deprehenderis, mihi detege meque et hac et quibus aliis poteris rationibus 111
emendando Tabularum opere publico sedulo adjuva. Vale.

Nescimus, num Keplerus praefationem hanc seorsim typis exsculptam Fabricio
miserit anno hoc 16163 sin minuS, Fabricius librum absolutum non accepit, cum anno
1617 a rustico Ostelensi interemtus fuerit, quod Keplerus anno demum 1619 ex Remo
comperit (cfr. vol. I. p. 305).

In epistola dedicatoria primae partis Ephemeridum‚ data Linciis Cal. Nov. 1616,
Imperatorem Matthiam allocutus refert Keplerus, Imperatorem Rudolphum aerarii
praefectis mandasse, ut residua stipendiorum [ad 2000 fl.) exsolverent et alia 2000
adderent. Id quo minus factum sit, effectum esse infelicitate sequentium annorum
et morte Rudolphi. De praesente tempore haec affert: At non ego propterea pro-
posito destiti nec animum despondens ad alia vulgo acceptiora copiisque rerum
ad vitae splendorem et luxum abundantiora transii, quin potius, quantum et
publica inquietudo et domestici luctus sunt passi, in magna rerum angustia
sedulo perrexi, donec M. Vestra me per Ill. et Gen. D. Helffricum a Meckaw,
secretiorum consiliorum participem et supremum camerarium, in proposito meo
inque servitiis suis persistere juberet, subsidiis istis, quae M. Vestrae fidelium
Austriae superioris procerum liberalitas mihi roganti superstite Rudolpho tri-

