852 Vita· J oannis Kepleri.

et Epitome, nec non de rebus astrologicis, Juliano Medices thema astrologicam con-
fecit, quod a Septembri in Novembrem inter utrumque pluries discussum est.

Ex his epistolis ea desumsimus, quae ad Kepleri studia et vitam pertinent,
Remo, qui nunciaverat, se „pro medico et mathematico Caesareo ..acceptum esse“
atque inter alia quaesiverat, quo statu essent observationes Tychonicae, respondit Kep-
lerus (Dea), gratulari se non tam Remo, quam astronomiae et sibi ipsi, qui promo-
tore in aula salarii sui suffultus sit. „Nam hactenus aut soli mihi laborandum fuit,
aut si calculatorem ascivi, quandoque impensae fuerunt faciendae de meo, cum nihil
ex aula solveretur.“ Dein explicat Remo calculos per logarithmos absolvendos, quos
dicit „felicem calamitatem tabularum Rudolphinarum“. Reficiendas videri has tabulas
et ad logarithmos accommodandas, canone logarithmorum prius exactius computato.
Ad dubia Remi, num possit Solis lux ad stellas fixas pertingere et an detur orbis
stellatus, respondit Keplerus, demonstrare se ex necessariis, cavum esse spatium, in
quo planetae, fixas exterius convectiores invicem3 quo usque illae spargantur, se non
disputare, „ex sensibus solum analogiam vexo, sed dulcem et multiplicem3 infinitum
rationibus metaphysicis impugno“.

Blanchum interrogat Keplerus, num Harmonia in Italia possit esse venalis?
Habet, inquit, sententiam Copernici, qui Terram facit mobilem. Si lis ei intendi—⁴
tur, posset occupare advocatus aliquis libri, illam non poni, nisi alternative,
scilicet juxta Tycbonis Brahe hypotheses, qui Terram facit stare, Solem moveri.
Mihi quidem indultu privilegii lex est fixa: ne quid contra catholicam. Verum
rogati super hoc consiliarii aulici Caesaris catholici negarunt videri contra catholi-
cam, quod naturalibus rationibus salvis superioribus et supernaturalibus dispu-
tatur de motu Terrae, licet haec sententia nuper (anno 1616. Cfr. vol. I. p. 56)
notata fuerit aliqua censura, sed quae adhuc sit privata. Ego vero in libro
illo meo ne quidem defendo motum Terrae, sed id feci alias, in Commen-
tario Martis, in Optica etc. Est aliud quippiam in libro IV, quod possit
alicui scrupulum movere, quod hoc defendo, aut casus fortuitos non signi—
ficari ab astris, aut si ab iis significentur, oportere ut angeli custodes a gene-
sibus clientum suorum impediantur3 movetur dubitatio, nihil asseritur, decisio
ad theologos rejicitur. Exspecto igitur super hoc capite responsum et sen-
tentiam tuam genuinam, sine blandimentis. In fine epistolae refert Keplerus,
mense Novembri duos se vidisse cometas, alterum cujus caput sub horizonte maneat,
cauda 400 c. promineat, alterum clarissimum, flavum, subrutilum in 16⁰ 1η prope
Laneem bor. (Ex literis datis pridie Cal. Dec. 1618)

Wilhelmus Schickardus (Niirtingae Januario 1518) „binas“ dicit literas
Kepleri post discessum Tubinga mense Decembri 1617. ipsi traditas3 literas posterio-
res, Augusta Vindel. datas (c. d. 8. Dec.) prius redditas esse, priores, datas Tubingae
c. medium Novembris, accepisse se demum medio Decembris. Contrario dicit sensu
esse scriptas has literas, cum in prioribus ipsi mandaverit Keplerus negotium scul-
pendarum figurarum ad Harmoniam pertinentium, in posterioribus vero jubeat, ut
delineatas figuras ad bibliopolam Kriigerum Augustam mittat. obsecutum se esse
posterius imperatum et schemata omnia pyro inscripta Kriigero transmisisse, Gratias
agit Schickardus pro Stereometria, germanica et latina, Ephemeride et Calendario ipsi
dono datis, praecipue quod a viro profecta sint, „quem a facie nondum cognitum, sed
eruditionis fama notissimum maxime semper feci, nunc vere amo et officiose colo,
postquam coram ex conversatione ejus humanitas quoque innotuerit“. In hac con-
versatione collocutos ipsos esse de restitutione globorum, qui Tychonis nomen prae se
ferant, et Keplerum sibi, hac in parte aliquid molienti „manus adjutrices aut potius
directrices“ promisisse et catalogum Tychonis fixarum earum spopondisse, quaein

 

