692 Vita Joannis Kepleri.

Haud parvi momenti sunt literae Kepleri mense Aprili ad Maestlinum datae,
e quibus haec repetimus. Quod tandem aliquando elephas meus peperit, nec
interea temporis ulla libello meo difficultas a Scripturae S. defensoribus, quod
metuebam, objecta fuit, equidem Deo conditori devote gratias ago. Faxit is
ut, quod ego publice‘quaero, passim apud sanos et copiose sequatur ex jucun—
dissima speculatione, scilicet ut fides de rerum creatione hoc externo admini-
culo confirmetur, conditricis mentis natura cognoscatur maj0rque nobis quoti-
die fiat inexhausta illius sapientia, atquc adeo ut vel tandem homo suae
mentis vires justo modulo metiatur et intelligat, cum Deus omnia ad quanti-
tatis normas condiderit in toto mundo, mentem etiam homini datam, quae
talia comprehendat. Nam ut oculus ad colores, auris ad sonos, ita mens
hominis non ad quaevis, sed ad quanta intelligenda condita est remque
quamlibet tanto rectius percipit, quanto illa propior est nudis quantitatibus
ceu suae origini3 ab his quo longius quidlibet recedit, tanto plus tenebrarum
et errorum existit. Affert enim mens nostra suapte natura secum ad divina-
rum rerum studia notiones suas, in praedicamento quantitatis exstructas3 qui-
bus si spolietur, nihil nisi meris negationibus definire potest. Hinc illa Calvi-
nistarum ἐκστασις ad nomen praescntiae illocalis, Nam ct vox (praesentia)
et res intellecta sub voce desumta estex conditione hujus seculi, loco et tem-
pore constantis, digitumque. vel cautissimis ad quantitates intendit. Haec et
similia si quilibet ex occasione ex meo libello desumta secum perpenderet,
opinor uno gradu propius conventuras partes in religione dissidentes. Sed
enim ex musca fiet hoc pacto denique elaphas. Ego quam sim hoc nuncio
recreatus, dicere rectius non possum, quam si tibi sollicitudinem mariti pro
pariente uxore gaudiumque ex denique nato puero ponam ob oculos. Quamvis
haud parum meam festivitatem interturbat remora, quam meus iste partus tuo
scripto objecit simulque totius Europae exspectationem de illo diutius sus-
pendit. 96)

Et quando quidem in hanc mentionem incidi, quaeso te Praeceptor
amantissime per mea et tua quinque corpora, ne aegre seras cogitata mea
de Calendario tibi explicantem. Novi equidem, quae tu suscepisti defendenda,
ejusmodi firmata esse argumentis, quae non Clavi neque cunei, imo ne tota
quidem coeli machina solvet. Etiam illud alterum teneo firmiter: parum et
minimum quid esse commoditatis ex correctione (si maxime perfectam finga-
mus) paschatis, nihil omnino ex exemtione 10 dierum sequutae, quo se vcn-
ditare jure possit Gregorius contra J. Caesarem. Neque sum in illo inani
metu, ne mundus eo usque duret, dum pascha in autumnum et coelum in
terram cadat. Quin imo hoc esse puto correctionem hanc ordini politico,
quod quinta rota currui. Illud etiam cum theologis sentio: circumspiciendum
fuisse non frustra, ne qua lateat anguis in herba. Neque me sugit politicum
magistratus consilium, qui adversariorum ingenium cognitum habet, et quantus
sui tacitus apud illos contemtus ex receptione Calendarii secuturus sit consi-
derat. Mordet enim vel sola cogitatio victi propositi.

Haec cum ita teneam, in ceteris in magna snm haeresi. Quid enim agat

³⁸) Maestlinus in literis, ad quas respondit Keplerus, absolutionem typi nunciaverat
et huic relationi haec praemiserat: Longa mora fuit, speravi id brevi absolutum iri, ideo
passus sum, ut interea meum scriptum differretur idque meo ingenti cum incommodo. Nam
inde accidit, ut meum eontra Calendarium novum scriptum ante nundinas absolvi uon po-
tuerit, enjus gratia in magnam apud senatum amplissimum reprehensionem incidi. Itaque
vere mihi accidit secundum illius symbolum: „dum aliis inservio, ego eonsumor.“

 

