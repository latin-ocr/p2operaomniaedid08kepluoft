990 Vita J oannis Kepleri.

Revol. lib. Ι.) aut Rhaetico duce docuit. Regiomontani quoque, Rheinholdi,
Peuceri de operibus, de Tychonis libro de stella nova anni 1572. vel de
cometis idem discipulos suos certiores secit3 Keplerus quidem neque dum Tu-
bingae erat3Tychonianorum operum ullum viderat, neque postea, quum anno
1596. Prodromum ederet, eorum accuratiorem habebat cognitionem. Quo in
libello quamvis Tychonem „astronomum omni celebratione majorem“ dicat,
tamen eidem, quum libellum suum mitteret, haec scribit: „tuorum operum ad
nos nihil perfertur, quaeque de te sciebam, ex Maestlino didiceram& Neque
minus sphaericam trigonometriam Maestlinus niodo discipulorum potiores do-
cuisse, sed in docendo parum successisse videtur. Keplerus quidem postea
quoque maximam operam dedit, ut hanc scientiam sibi planiorem redderet et
quae omissa erant, opera Lansbergii et Pitisci diligenter pertractando reparavit.
Et in astronomicis quoque studiis Keplerus, quum relicta academia Gratii
munus sibi oblatum iniret, parum profecerat3 scribit enim anno 1595. ad Maest-
linum, cui cogitationes suas dijudicandas proponit: „Multa reperies ex falso
profecta judici03 alicubi haerentem videbis propter Copernicanae astronomiae
inopiam4‘3 eundem Maestlinum rogat, ut se de nonnullis dubitationibus edoceat,
quae animum suum de Mercurii eccentricitate subierint: „Nisi tu mihi dixeris,
nunquam ego didicero. An ego forte erro in computatione? Quanta igitur
est in Prutenicis‘? Quomodo capienda? Quanta in maxima digressione ec-
centri, quanta commutatioiiis‘?“

Martinus Crusius (qui 81 annos natus anuo 1607. decessit) per
Maestlinum anno 1599. a Keplero petiit, ut sibi et astronomica et astrologica
quaedam de certis constellationibus afferret, quas ad edendum suum Homeri-
cum commentarium adhibere posset, quae si ipse attulisset, Crusius se Kep—
leriani nominis cum honore mentionem esse facturum pollicitus est. Quod
quidem fieri Keplerus vetuit, quum timeret, ne Herwartus Monacensis, qui
ipsi praeterea perpetuis suis de Lucano quaestionibus et consultationibus
maximam molestiam exhiberet, in his quoque rebus auxilium suum concupis-
ceret. De mandato ipso haec scribit: „negotium vastissimum, molestissimum
et nullius utilitatis in me rejecisti, honesto astrologiae praetextu.“ Cujus rei
si Maestlinus partem astronomicam suscipiat, se astrologicam pertractaturum
esse. Quod cum Maestlinus respuisse videatur, Keplerum et ipsum denegasse
verisimile est. Ex duabus autem epistolis, annis 1596. et 1597. a Crusio
ad Keplerum missis, quae supra (p. 698) commemoratae sunt, videre licet,
astronomum magistro de locorum nominibus et aliis ejusmodi rebus nonnulla
communicasse.

Erhardus Cellius anno 1596. ,‚Imagines“ edidit „professorum, qui
in academia (Tubingensi) vivunt“, addita eorum vita paucis versibus descripta.
De Crusio dixit: „Nunc ultra septem profitetur lustra Tubingae, quidquid
habet Latium, Graecia quidquid habet. Thucydides, Cicero, Sophocles, Basi-
lius, Homerus, Rhetores atque alii Crusio cura libri. Idem exercitium decla-
mandique palaestram dirigit et lima perpolit omne sua.“ De Burkhardto
deinde haec: . . . „Cum Rhetorica logicem magno explicat usu.“ De se ipso:
„Virgilium et reliquos vates explano Latinos, explico Romanos non miuus
historicos. Grata mihi semper fuit Oratoria: traxit inque suum semper dia
Poesis opus.“ De Miilleroz „Dissertantcs logica pugnando palaestra laurigeros
Sophiae duxit in omne genus. Post illi Latiae commissa professio linguae,
et commissa pari lingua Pelasga modo. Hinc locus Hailandi (v. s. 1).137)1

 

