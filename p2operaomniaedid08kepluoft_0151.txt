1597. 697

nec, credere velint an non, unquam seeum ipsi cogitant. Docti mediocriter,
quo sunt prudentiores, hoc cautius sese immiscent hisce mathematicorum liti-
bus. Quin imo fascinari possunt, quod expertus loquor, auctoritate matheseos
peritornm3 ut cum audiunt, quas jam habeamus Ephemerides cx Copernici
hypothesibus extructas, quicunque hodic scribant Ephcmerides Copernicum
omnes sequi, ut cum ab ipsis postulatur, ut concedant, quod nonnisi in ma-
thesi institutis demonstrari possit, phaenomena sine motu Terrae consistere
non posse. Nam etsi haec postulata vel pronunciata non sunt demonstrata,
sunt tamen a non mathematicis concedenda. Cumque sint vera, cur non
pro irrefutabilibus obtruderentur? Restant igitur soli mathematici, quibuscum
majori labore agitur. Ii cum nomen inde habeant, non concedunt postulata
sine demonstratione. Quorum quo imperitior quisque, hoc plus negotii facessit.
Veruntamen et hic remedium adhibere potest solitudo. Est in quolibet loco
mathematicus unus3 id ubi est, optimum est. Tum si habet alibi locorum
opinionis socium, literas ab ipso impetret, qua ratione monstratis literis (quo
rursum etiam mihi tuae prosunt) opinionem hanc inanimis doctorum excitare
potest, quasi omnes undique professores mathematum consentirent. Verum
quid fraude opus est? Confido Galilee et progredere. Si bene conjecto, pauci
de praecipuis Europae mathematicis a nobis secedere volent: tanta vis est
veritatis. Si tibi Italia minus est idonea ad publicationem et si aliqua habi-
turus es impedimenta, forsan Germania nobis hanc libertatem concedet. Sed
de his satis. Tu saltem scriptis mihi communica privatim, si publice non
placet, si quid in Copernici commodum invenisti.

Nunc abs te placet aliquid observationum postulare: scilieet mihi, qui
instrumentis careo, confugiendum estad alios. Habes quadrantem, in quo
possis notare singula scrupula prima et quadrantes primorum? Observa igitur
circa 19. Dec. futurum altitudinem eductionis caudae in Ursa maximam et
minimam eadem nocte. Sic circa 26. Dec. observa similiter utramque stellae
polaris altitudinem. Primam stellam observa etiam circa 19. Martii anni 98.
altitudine nocturna hora 12, alteram c. 28. Sept. etiam hora 12. Nam si,
quod opto, differentia quaedam inter binas observationes intercedet unius at—
que alterius scrupuli, magis si 10 aut 15, rei per totam astronomiam latis-
sime difiusae argumentum erit. Sin autem nihil plane differentiae deprehen-
demus, palmam tamen demonstrati nobilissimi problematis, hactenus a nemine
affectatam, communiter reportabimus. Sapienti sat dictum. Mitto antem duo
insuper exemplaria (Prodromi), quia Hambergerus mihi dixerat, te plura desi—
derare. Cuicunque miseris, ille literis de libello scriptis mercedem solverit.

Vale, clarissime vir, et per epistolam longissimam mutuum mihi repende,
Graetii 13. Oct. 1597.

Tychoni Braheo Keplerus de Prodromo suo haec scribit:

Cum te, vir amplissime, mathematicorum omnium non thus tantum
aetatis sed totius aevi monarcham constituerit incomparabilis doctrina judicii—
que praestantia, iniquum fecero, si opusculo de proportione coelorum nuper
in lucem dato (sub titulo: Prodromus dissertationum cosmographi-
carum) ullam gloriam tuo judicio et commendatione neglecta aucuper, quae
me causa movit, ut ignotus ex hoc obscuro Germaniae angulo literas ad te
mitterem, oratum per illum ingentem veritatis amorem, quem in te qnoque
inesse fama tuae magnitudinis praedicat: ut, quid tibi de isthoc videatur
negotio, ea sinceritate et humanitate, quae in te praedicatur, explices brevi-
busque literis significes O me felicem, si quod Maestlino, idem et 'l‘ychoni

