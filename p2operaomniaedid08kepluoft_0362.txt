908 Vita J oannis Kepleri.

Initio decurris originem disputationis: me ultro injecisse tibi curam salutis3 ad eam
hortationem reposuisse te anceps dilemma, nec censuisse transitionem ob amici gra-
tiam reluctante conscientia faciendam3 cum insisterem egO, eam excusationem patro-
cinari conscientiae tuae non posse, qui haud plures in tua illa Lutherana, quam in
nostra et Catholica ecclesia errores agnoscas. Dissimulasti tu scilicet comparationem,
quam institueram, et in alteram partem respondisti, etsi aliquammulta e nostris placitis
et approbes ipse et sequaris, ferri tamen omnia ac tolerari non posse, additum exemp-
lum de S S. meritis, quae libelli nostri in Satisfactionem pro peccatis offerri posse
doceant. Facile fuit, ut condonarem istud amico, de statu quaestionis absilienti.
Scripsit de ea quaestione Augustinus mentem atque sententiam, in cujus expositione
cnm viderem te ingenio tuo plusculum indulgere, Augustini mentem ex ipso Augustino
luculenter cupressi¹ Quo testimonio id impetrasse me videO, ut propemodum fatearis,
te in ea quidem particulari controversiola triumphari. Ego illud mihi non arrogo
mi Keplere3 velitemur nos pro copia et sapientia quam satis est, interim pro causa
meliore pugnet antiquitas, vincat Deus, veritas triumphet. Ceterum in ipso illo Au-
gustini testimonio aliqua etiamnum desiderare te video. Jubeor probare, eam esse
mentem Augustini ex circumstantia textus. Quaestione 149. in Exodum ex composito
S. Vir probat: „Mosis apud Deum tanquam fidelissimi famuli tantum fuisse meritum
per illius gratiam, ut ei diceret Deus, sine me et iratus ira conteram eos. Jubeor
probare, merita haec amplius quid esse, quam sancta suffragia, quae apud Deum inter-
ponantur. Credendum est, inquit AugustinuS, quod omnes eleemosynae totius eccle-
siae et orationes et opera justitiae et misericordiae succurrant recognoscenti mortem
tuam ad tuam conversionem. Jubeor probare, de illis solis loqui Augustinum, quos
jam condonatos Deus diligit. Hic tu eausam tuam ultro prodidisti, ecquid n. objece-
ras tanquam piaculum nobis, qui non S. S. tantum merita, sed ordinis etiam et socio-
rum nostrorum satisfactiones offerre Deo doceamus. Jubeor probare, illum non loqui
de necessitate temporie, sed de tota peccatorum summa. Alterum necesse est, aut
falli te vehementer, aut fallere, nec licuit mihi ante haec impune suspicari, te in
Catholicorum placitis, quibuscum in arenam descendis, adeo hospitem esse et pere-
grinum. Ecce: offerimus Sanctorum merita, sive eorum qui cum Christo regnant, sive
corum qui nobiscum militant, in satisfactionem pro peccatis nostris, neque sola aut
absque Christi meritis pretium ct effectum habitura, neque etiam ita comparata, quasi
ipsae Christi precationes absque iis non sufficiant, sed quia et aequum est et Sanctis
honorificum, ut precationes illae coram Deo non sint inanes etc ...... Vide mihi,
quorsum res vestrae et consilia evadant, postquam conculcata eeclesiae auctoritas,
profligata summi praesulis reverentia, quantillum audaciae spatium superest, ut ceterae
quoque, quibus ecclesia hactenus stetit, columnae subducantur. Stat pro ubiquitate
Thummius, aliter ex adverso Menzerus scripturam intelligit3 quid si ex eadem ma-
teria Arius, Eutyches et Nestorius pro erroribus his argumenta arcessant? Quid ex-
spectamus? Male tecum agitur, mi Keplere, quamdiu fidei et conscientiae tuae regu-
lam aliam non habes, quam illi habuere, quos falli et fallere nec tu ipse diffiteris. -—-
Ventum ad μορμολυκεια, quae tute ad marginem epistolae, calamo, ut opinor, tumul-
tuario, excitasti, sive ea appellatione sacerdotes nostri petuntur3 non video, an illud
hujusmodi a te exspectari debeat, qui inter Catholicos tot annos versatus intelligere
potuisti, inter centones illos et cuculos, inter informes eas tegetes non ‚raro viros
ejusmodi latere, quibuscum nec fortunam nec doctrinam suam praedicantes vestri au-
deant componere atque comparare; sive de doctrina nostrorum agitur, quibus errores
vestri non raro vivis coloribus depinguntur, puto id omne a nostris haud paulo tem-
perantius fieri, quam vestri praecones soleant, qui ex Papa Antichristum, ex Impera-
tore Draconem Apocalypticum, ex Episcopis carnes bestiae, ex Principibus ossa, ex

