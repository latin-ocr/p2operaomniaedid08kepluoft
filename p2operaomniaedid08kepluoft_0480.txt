1026 Vita Joannis Kepleri.

Harmonia etiam in errores, quibus astronomiae nova jacturus fundamenta
implicitus erat, non dubitet inducere lectores („ut tanto melius constet, cur
hanc potissimum viam iverim“). Epitome Astronomiae Copernicanae
vero, ad quam nune transimus, id habet novi, quod in ea Keplerus magistri
agit partes et quod summa ingenii vi excogitaverat idem mira solertia tiro-
nibus tradere instituit. Qui liber tanta compositus est perspicuitate atque
evidentia, ut iis qui ejus de Marte vel de Harmonia librum perlegerunt, sum-
mam moveat admirationem, neque dubium est, quin ea res ipsi mira sit visa,
quippe qni modo Joeo modo serio soleat de agnato obscuritatis vitio conqueri
(velut Brenggero amico scribit: „quam in tuo stylo mirificam perspicuitatem
exosculor, ea mihi naturali vitio saepe deest“). Quin etiam tanta est illius
Epitomes praestantia, ut sine magno labore iu compendium astronomiae ad
hujus aetatis usum possit converti, atque sine dubio majori usui foret quam
multi ejusmodi libri, quos proximis triginta annis librarii magna hominum
discendi cupiditate impulsi vulgaverunt. In ea elementa astronomiae, qualem
Keplerus eam de integro fundaverat, luculentissime exponuntur et res ab eo
inventae legesque ab eo statutae eum reliqna astronomica disciplina apte con-
junguntur. Alienum a nostra ratione id unum est, quod eam catechetico more
composuit, quamquam illius temporis lectoribus ea forma nequaquam nova fuit.
Ideo, quum tota materia in interrogationes et responsa dirimatur, saepe ac-
cidit, ut interrogationes nimis longe repetantur. Ceterum plurimarum discipli-
narum elementa tum eodem modo tradi solebant, eamque sormam ut eligeret
quum aliis rebus tum ea eausa Keplerus videtur adductus esse, quod ipse ex
Maestlini libro eadem ratione conscripto quondam astronomiam didicerat. Quid,
quod vel typis ligneis, quos Maestlinus ad suam Epitomen illustrandam facien-
dos curaverat, uti in animo habuit. Neque vero est, quod doleamus, Maest÷
linum Keplero roganti eos non permisisse: illis enim figuris adhibitis hic ad
multorum inveteratorum astronomiae errorum censuram aberrare coactus esset.
Kepleri figurae, quamquam a xylographo parum commode expressae partimque
tam male redditae, ut nonnullae lineae et literae ad sententiarum intellectum
prorsus necessariae aegre agnoscantur, tamen Maestlini figuris multo meliores
et aptiores sunt. Atque hoe aliisque externis epitomes Keplerianae vitiis (per-
angustum enim est paginarum spatium, quod ad Maestlini opus accuratissime
accommodatum est, literae tenues et saepe pessime expressae, charta vilis et
subfusca vel subcaerulea) factum esse videtur, ut neque tum quot par erat
lectores nacta sit, ct recentioribus paene ignota manserit. Nos multas illas
figuras pulchrius et purius exprimere studuimuS, optime nos adjuvantibus
egregio nostro amico Kellero, professore picturae linearis in schola reali Stutt-
gartiana et Allgaiero et Sigle inclitis xylographis Stuttgartianis, qui etiam
ceteras liujus libri tabulas ligno exprimendas curaverunt. Imago titulo sexti
voluminis, quod Epitomen et majorem partem Tabularum Rudolphinarnm con7
tinet, adjuncta seeundum Kepleri exemplar a Kellero professore delineata et
a Dertingero Stuttgartiano chalcographo excusa est.

Epitomes argumentum jam vol. VI. pag. 4—13 copiosius retulimus,
ideoque supervacaneum est hoc id loco repetere. Id unum adjiciatur, earum
rerum, quibus hoc Kepleri opus a similibus scriptis et ejusdem et prioris et
subsequentis tempor-Is differt iisque praestat, non posse summam confici: om-
nibus enim partibus novum atque unicum est, ut Kepleri Optica et liber de
Marte conscriptus, ideoque nullam omnino licet comparationem instituere inter
illud et debilia eorum studia, qui aut veterem astronomiam a restitutore at-

