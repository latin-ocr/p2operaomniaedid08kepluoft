978 Vita J oannis Kepleri.

linum datis, sed etiam magis ex illis ad Davidem Fabricium, Herwartum,
Remum, Harriotum, Brenggerum scriptis intelligere licet et, ipsis epistolis
Keplerianis deficientibus ex responsis a Besoldo, Schickardo, Benjamino Ur-
sino, Hebenstreitio aliisque datis.

Cum longum sit, tam copiose ut adhuc Kepleri reliquum literarum com-
mercium persequi, nobis in eo cst acquiescendum, ut in legendas ipsas epi-
stolas lectorem remittamus, quae et in nostrae editionis voluminibus prioribus
et in liujus voluminis paginis antecedentibus allatae sunt cunetae. Ex quibus
nonnulla verba et dicta eligemus, ea quae in hujus capitis praefatione de
Keplero diximus amplius confirmaturi.

Ex epistolis ad Keplerum dum Gratii erat missis praeter Maestlinianas
inprimis memorandae sunt theologi epistolae Hafenrefferi, qui semper
timet, ne amicus aut nimio Copernici studio a Sacra Scriptura dissentiat aut
multis suis catholicorum amicitiis fidei suae jacturam faeiat. Postea quoque
in omnibus epistolis erga dilectissimum suum discipulum Keplerum se patris
instar praebet benignissimum et verissimum Kepleriani summi ingenii, Kepleria-
norum operum admiratorem. Idem chlero auctor erat, ut in Prodromo locum
quendam deleret, quo studuisse videtur Copernicanam de mundo rationem
eum Sacris Literis componere. „Disputationes theologicas quod attinet“, scripsit
Hasenrefferus (1598), „non dubito quin omnia ita sis explicaturus, ut et vigere
Scripturarum analogia et tua florere incolumitas possit. Si fraterno meo con-
silio, uti firmiter spero, locus aliquis est, porro in ejusmodi demonstrandis
hypothesibus nudum mathematicum ages, Quibus monitis si tu, uti certo con-
fido, parueris, nihil dubito quin cogitationes tuae plurimis, uti certe mihi quo-
que sunt, jucundissimae sint suturae. Sin, quod maximus et optimus avertat
Deus, publice istas hypotheses cum Scriptura Sacra conciliare velles et pro-
pugnare, eertum metuo, ut in dissensiones res isthaec crumpat, quo casu
velim ego, me istas cogitationes tuas, in se quidem mathematice consideratas
praeclaras et nobiles, nunquam vidisse. Jan] dudum enim in Ecclesia Domini
plus contentionis est, quam infirmis expediat. Sed nescio, quo me abripiat
stylus vel potius fraternus meus in Te amor, qui nisi talis in Te esset qualis
est, ardentissimus nimirum et candidissimus, tum liberam stylo licentiam non
permisissem. Sed hic idem amor abs Tc postulat, ut nimirum strenuum nobis
agas mathematicum et quam antea Tibi commendatam esse seio Ecclesiae tran-
quillitatem constanter foveas. —— Quibus de Hafenrefserri dubitationibus Kep-
lerus responso suo timidum amici animum leniit et confirmavit, cum proximae
Hafenrell'eri literae his inciperent verbis: „Quanquam, amice et frater charis-
sime, omnes quae a te mihi perferuntur literae jucundissimae sunt, proximae
tamen singulari quadam et cumulata suavitate totum me repleverunt, Ex iis
enim intellexi, te pluris facere Ecclesiae tranquillitatem, quam quoscunque
ingeniorum nobilissimos et charissimos foetus ...... Tuos etiam casus, qui
ab diversae religionis hominibus varii et satis graves objiciuntur, ex animo
doleo. Dabis operam, ut piis precibus et, quam Salvator nobis commendat,
serpentina prudentia sortiter illis occurras, ne levi arrepta occasione graviora
in te meditentur. Illud autem perplacuit mihi, quod ititantem illum hospitem,
dubia itionum causa proposita, aedibus tuis arcere potuisti, memor vestis
ovillae, quam lupina subducit rabies· Rogo ut prolixiores ad me seribaS,
nihil enim mihi accidere possit jucundiuS.“ . . . . Cum autem Keplerus poste-
riori tempore in lites incidisset curn theologis Linciensibus et ad consistorium
Stuttgartiense provocasset, Hasenrefferus auctoritate sua illum ad fidem, quam

