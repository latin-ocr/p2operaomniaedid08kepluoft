Summarium Historiae Astronomiae seculo XVI. 599

ob id nec suffocat neo oculos urit, sed solum calefacit et siccat: alter est, qui flammae praeit
generationem, hie humidior est ac oculos urit et suffocat, quod in aerem non facile conver-
titur. Aqua solet vehementer accendere ignes quoniam humidum ipsum, quod exhalat, .
pinguius redditur, nec a circumfuso fumo absumitur, sed totum ignis ipse depascitur, quo
purior inde factus et simul collectus a frigido alacrior insurgit. —- Aer ictibus excipiendis
aptissimus esse videtur, Sunt autem motus simplices alii praeter tres superius dictos qua-
tuor: 1) coelestis, qui maxime est naturalis, 2) 31105 rursus naturalis, qui a quadam obe-
dientia rerum fit, ut aquae ob Lunam, ferri ad herculeum lapidem, 3) voluntarius, qui
animalibus convenit, 4) violentus. Principium motus violenti est extra motam rem. Hoc
autem non potest esse nisi a‘er: igitur mota. violenter ab aere moventur. Quae moventur
gravia ictu aliquo tria habent, ex quibus conficitur motus: 1) propriam gravitatem, qua
deorsum feruntur, 2) medii (36115) naturalem vim, 3) vim acquisitam, qua partem aliam
acris movent. Cum gravia post ictum ad supremum recta pervenerint, non per circulum 1166
rectam illico descendunt, sed media quasi linea, quae parabolae ferme imitatur circumam-
bientem lineam, demum fine motus decidunt linea recta ad unguem.

De Luce. Lumen, claritas et color sunt res una diversorum comparatione, diversa
nomina et etiam diversam imaginem ac repraesentationem suscipiens, Lux vero qualitas
est ex illius tertio genere, utque in perspicuo corpore a luce fit lumen, ita 111 opaco color.
Lumen est lucis similitudo, quae claritas in se, et coloris substantiam adeo habet an-
nexam, ut prope nihil sit aliud3 est lucis imago 10 corpore perspicuo, Perspicuum autem
triplex: quoddam aequale. quoddam inaequale seu in partibus suis diversum, et quoddam
sola superficie, quusmodi sunt specula. In primo lumen recta procedit, in secundo fran-
gitur, a tertio reflectitur. Quare tres sunt species luminis: recta, refracta et reflexa. Recta
ostendit res ut sunt, refracta mutatas, reflexa debiles, -— Crepuscula fiunt, quia pars quae
supra Terram et sub umbra Terrae est, a vaporibus condensata radios Solis excipit et ad
nos reflectit. Iris fit e nube densa rorida guttulisque scatente. Obscura est nubes, superior
ejus pars a Sole illuminatur, cum vero obscurum illuminatur et id politum fuerit, ad colores
pro lucis multitudine transit, guttae vero aquae politae lucis varietate colores referunt. Cum
autem circulus interior proximior sit obscuritati, caeruleus videtur, medius qui luminosior
est, viridis, exterior, qui et maximus ampliori luce illustratur, croceus est. Purpureus
vero et xanthus non principales sunt colores, sed cum varietate luminis ex altero in alte-
rum colorem sit transitus, coeuntibus terminis neccsse est in medio tenuiter alios colores
apparere. Est autem centrum Solis et oculi et iridis in una linea, sic ex cava nebula per-
pendiculares radii reflectuntur et quamquam nebula ipsa non sit rotunda, soli tamen radii,
qui ex parte rotunda reflectuntur, quia soli perpendiculares sunt, Solis imaginem referunt3
quae quia debilis est et debiliter reflectitur, colorum speciem repraesentat sub semicirculi
forma. Quanto altior Sol, eo minorem portionem unius circuli iridem esse necesse est. ——
Aer ad coelum usque extenditur puriorque illius pars aethera vocatur: sed neque aether
neque aer ob substantiae puritatem sentiri possunt. Si ae'r coloris particeps esset, omnia
ejusdem coloris esse viderentur etc.

Habes specimen physicae, qualem fere immutatam tenebant per seculum XVI.
viri rerum naturae studiosi qualemque deprehendit ipse Keplerus. Superest, ut pauca
afferamus ex iis, quae Cardenus de stellis prodidit in libro, quo (16 Coelo agitur. De

natura stellarum haec affert: Quomodo lumen a sideribus reflectatur, dubitatio non parva
est; nam si a sideribus reflectitur, solidum sidus esse oportet3 quodsi solidum, cur motu non
frangitur et eum a quo moveturfe non fatigat? Oportet autem quemadmodum et in corpore
animalium animam sponte moveri et alacriter. In coelo cum ubique anima sit, alacritas
est sempiterna, ob id anima non fatigatur, quod nullo corpore indigeat auxilio, Sed de
Lunae circulo, quod secum aethera rapiat⁷ non adeo clara quaestio est: fatigari enim debe-
ret3 melius est dicere, toti aetheri hoc inesse sponte, ut unaquaeque pars feratur ab oriente
in occidentem. Lunae lumen non universum a Sole pendet et multo minus siderum reli-
quorum. Constat enim in deliquiis maximis eam rubere, ut ignis prunam, et hoc illi lumen
proprium est, quacunque flamma et candela clarius. Astra scintillare videntur, quoniam
coeli substantia cum sit rarissima, radii ad nos venientes saepius, sed tamen semper ad per-
pendicularem franguntur3 ob id cum ae'r moveatur, sicut lapilli in imo fontis tremere videntur
ob motum fluentis aquae, ita illae titubare videntur. Hoc autem in luminibus dicitur scin-
tillare. Stellae autem errantes et Luna non scintillant, quia robustis viribus radii ad nos
perveniunt: sunt enim longe nobis fixis propiores. Stellae longe propius abesse videntur
quam sunt, quod medium spatium inter nos et illas non comprehenditur3 ob id contraria
ratione astra omnia dum oriuntur ac occidunt majora videntur quam in coeli medio, quo-

niam terrae magnitudo intermedia facit , ut oculus ea plus distare existimet, idem facit

5

