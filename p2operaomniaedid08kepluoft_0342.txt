888 Vita J oannis Kepleri.

ipsum tam fortem hyperaspistem nactum. At vidi, addit, in catalogo tantum e nun-
dinis allato, nondum in bibliopoleO. An totae sunt excusae, quod nondum comparent
nobiscum? —— Die 7. Sept. nunciat Philippus, Chiliada typis excusam esse mittitque
10 exemplaria3 pro dedicatione assignat Keplero 50 thaleros et mitti sibi petit in-
stitutionem ad usum logarithmorum, quam accepisse se refert Philippus die 23. Apri-
lis 1625.

Viennam profectus mense Octobri literas dedit Keplerus Baroni Erasmo de
Staremberg, qui Lincio d. 4. Nov. respondit: „valde me delectarunt literae tuae, ani-
mum pium ac ingenuum, candorem solitum redolentes. Expetis ut in luctu nunc
publico animum tuum confirmem. Utinam eo essem animi robore praeditus, ut et
me ipsum satis semper erigere et bonos quosque solari possem.⁷'⁶) Tu pro pietate
tua singulari satis te contra fortunae quoscunque insultus armare potes praeceptis et
exemplis infinitis, imo alios instruere et docere. In ea enim tempora incidimus, ut
firmare animum expediat constantibus exemplis. Ceterum gaudeo tibique gratulor a
Caesare te clementissime auditum esse, neque de optato successu dubito, si instan-
ter negotium urgeas et fretus 111. Principis Eckenbergii favore et patrocinio uti frui-
que eo liceat. Domini Praesulis in Kremsmunster quaestionem, quid facturus sis hoc
rerum statu, utrum ex Austria animum translaturus sis, non tanti faciendam existimo,
ut inde remora metuenda, dum Caesarem clementem et faventem habeas, magno huic
operi ultimam manum imponendi. Perge igitur bonis avibus et desiderata ad finem
perducito, quem magni bonique viri exoptant plurimi. — Tuis piis precibus me com-
mendo, idem tu meis inclusus eris. Legatis procerum salutem meo nomine, inprimis
D. Hohenfeldero, quem ut pium ac patriae amantem amo plurimum. Deus dirigat
consilia et actiones ad Nominis Divini gloriam et patriae Jamjam ruiturae et plane
collapsae sustentationem. Certe orandum et vigilandum est strenue, nisi divina gratia
nobis adsit, verendum, ne omnia corruant, sed in rebus adversis animose agendum et
in prospera fortuna animus contrahendus, vento adverso nunc expedit navigare, modo
supremus Navarcha velum remosque dirigat. Si Deus pro nobis, quis contra nos‘?
Fortior est Deus ad propugnandum, quam hostis ad oppugnandum. Bono itaque
fortique simus animo: fortior est in nobis, quam qui in mundo adversus nos insurgit.
Hisce vale divinae tutelae commendatus.“ --

Quae egit Keplerus hoc anno cum Berneggero et Hebenstreitio de edendis
Tabulis Rndolphinis, ea leguntur vol. VI. p. 617 et 638. Praeterea disputavit cum
Crugero de Epitome Astronomiae Copernicanae et de cometis mensibus Februario et
Septembri (cfr. vol. VI. p. 33 ss. et vol. VII. p. 16 ss). Correctam (Jan. 1625) W allen-
stenii nativitatem exhibuimus supra p. 343. -—

Codices Pulkovienses haud pauca exhibent studia Kepleri, quae ad praeparan-
dam editionem Tabularum Rudolpliinarum pertinent, adscriptis his diebus: die 27. Jan.
et 4. Martio correctio motuum Jovis, 13. Junii correctio motuum Veneris3 20. Jan.
„Ex epochis Solis et fixarum, ad novilunium creationis verum accommodatis, compu-
tatio conjunctionis Jovis cum Asello“‚ conclusio 5. Martii: „igitur per Ptolemaicas
observationes venit 24- in 7⁰ 3¹ 21¹⁴ z, per Dionysianam in 50 30¹ Z, siqnidem aphe-
lium Ptolemaeo liberum permittamus“; 18. Junii annotat ad observationes Waltheri

*) Res illis temporibus gestas his complectimur: 8. Nov. 1620 pugna ad montem
album; Februario 1621 Pragae capite puniti 27 nobiles et cives Bohemi, inter quos Jes-
senius, rector academiae Pragensis, Keplero veteri amicitia junctus: 1622 pugnae ad Wies-
loch, Wimpinam et Hoecstam, Elector Palatinus Fridcricus exercitum dimisit; 1623. con-
ventus principum Ratisbonae, Friderico aboleta dignitas electoralis, res gestae Mansffldi,

{yngs ragis Daniae et Hungarorum, Wallenstenius ab imperatore Ferdinando dux nominatus
rie an iae.

 

 

