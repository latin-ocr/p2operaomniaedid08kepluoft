1600. 717

Μ. Keplerum‚ omni praeconio majorem favoreque tuo ct patrocinio multis ratio-
nibus dignum, tibi jam commendatum amplius nunc non commendo, sed ipsum se
spectandum et fruendum potius praemitto, apud te mihi, ut spero, multarum rerum
praeconem et conciliatorem. Intermediatoris tamen officium, quod ita amanter et benigne
cnm gratiarum actione susceperis, ad me pertinet, Domine Tycho‚ ac facis in eo te
certe ac humanitate tua, quin nostra ad te perpetuo amandum et colendum benevo-
lentia haud indignum. Addo id ipsum, nostri gratia quidquid porro accesserit, id
omne non tam ad cumulum tuorum in nos meritorum esse referendum, quam alta et
grata memoria persequendum. In specie vero, quae de ipsius Kepleri ratione con-
ferenda essent, aliqua in occasionem nostri conventus differre cogimur, quem nobis
efficiet Caesar propediem. —

Keplerus eodem quo haec scripta sunt die Benaticam transiit, ipse forte
has literas Tychoni tradens. De itinere suo et commoratione apud Braheum ipse
Keplerus haec refert: Gratii dissipato nostro coetu discentium, ipse salarium
quod capiebam a proceribus provinciae sine opera, bene collocaturus consilium
tandem cepi, Tychonem Brahe visitandi toties invitantem ff). Venerat ille
anno 1598 Witebergam, iturus ad Imperatorem3 ubi cum aliquamdiu substi-
tisset, anno sequenti in Bohemiam se contulit, cui Benatica arx regia, 5 mil-
liaribus Praga distans, habitanda concessa suit. Haec omnia mihi Fr. Hoff-
mannus L. Β. Styrus, qui tunc Praga venerat, retulit, me ad capessendum
iter adhortatus est, loco mihi oblato in comitatu suo. Ad Idus Januarii
Gratio discessi et cum Pragae per aliquot dies haesissem, tandem Nonis Fc-
bruarii Benaticam veni, brevique captus Braheanorum laborum vicissimque
exhibitis ingenii mei experimentis, pactus conditiones cum ipso commorandi,
quas Styriae proceres ratas haberent. Veni ad Tychonem spe planetarum
correctas eccentricitates addiscendi. Cum enim primo octiduo didicissem,
Braheum adhibere medium motum Solis, ab eo impetravi ut mihi liceret, ob-
servationibus meo modo uti. Erat tum Longomontano sub manibus theoria
Martis; si alium planetam tractasset, in eundem et ego incidissem. Divina
ergo dispositione accidisse puto, quod eodem ego tempore advenerim, quo
Marti ille erat intentus, ex cujus motibus omnino necesse est nos in cognitio-
nem astronomiae arcanorum venire, aut ea perpetuo nescire ..... Tempus a
Februario in Majum sperando et imaginando consumsi; sub pignoris periculo

²¹) In literis Tychonis, d. d. Vn. Apr. 1598 Wandesburgi in arce Ranzoviana, legi-
mus. . . . „Quantum ego tuis arduis conatibus subvenire potero, me neutiquam habebis
difficilem, praesertim sime nunc in Germania degentem et e patria huc cum universa
familia, ne totus ille periret thesaurus astronomicus, tot annis, laboribus et sumtibus com-
paratus, profectum aliquando inviseris et mecum coram de eJ'uscemodi sublimibus rebus
J'ucunde et grate contuleris.“ Die 9. Dec. 1599 'tycho „Benachiae sive Venetiis Bohemo-
rum“ haec dat Keplero: E stella polari vel quavis alia eruere, an orbis Terrae, a Copernico
excogitatus, si is esset, octavae sphaerae stellis aliquantulam insinuet parallaxin, jam ante
saepius et diligenter experiri tentavi3 verum nihil ejuscemodi comperi ..... Quare nihil
pro Copernieo tuo (cujus concinnam et ingeniosam speculationem alias admirari et deprae-
dicare suleo) tuendo residuum erit solatii. Sed de his atque aliis plenius tecum ,iucunde
et perlubenter agam pluraque ex meis communicabo, si me uti polliceris aliquando inviseris,
quod tibi jam minus molestum erit quam antea, cum in Bohemia⁷ non admodum a vobis
remota, nunc sedes Uraniae novas fixerim. Nolim tamen, ut fortunae asperitas te nos ac-
cedere compellat, sed potius arbitrium proprium et erga communia studia amor et affectio,
Quidquid tamen id erit, invenies me non fortunae, qualiscunque illa sit, sed tuum amicum,
qui etiam in adversa sorte suo consilio et auxilio tibi nequaquam sit defuturus, sed potius
te ad optima quaeque promoturus. Et si mature accesseris, eas forte rationes inveniemus,

quibus tibi et tuis in posterum rectius quam antea consultum erit. -—

