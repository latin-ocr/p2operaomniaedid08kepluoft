696 Vita ι1011111113 Kepleri.

cujus tamen culpam meae negligentiae imputavi. Verum dabo posthac fideliorem
operam. Mense Septembri observandi occasio cum fuisset, coelum adeo adversum
nobis semper fuit, ut ejus inclementia vindemiae, quae copiosissima fuisset, plurimumv
nocuerit. Uvae enim non vel vix maturuerunt, vinnm satis austerum est. —

Praeter has Maestlino datas ab eoque acceptas epistolas multae ad alios 1100
anno datae et acceptae supersunt, quae ex parte ad Prodromum spectant, quem ad
homines in literis celebres misit Keplerus, eorum judicium de libro expetens et cum
iis de astronomicis, historicis aliisque rebus ad studia altiora pertinentibus agens,

Galilaeus mense Augusto pro donato sibi Prodromo gratias agit. Legisse
se ait nihil praeter praefationem, ex qua tamen perceperit, se „in indaganda veritate
socium habere et ipsius veritatis amicum.“ Lecturnm se esse librum eo libentius,
quod ipse in Copernici sententiam multis abhinc annis venerit, et sic pergit: Ex tali
positione multorum etiam naturalium effectuum causae sunt a me adinventae, quae
dubio procul per communem hypothesin inexplicabiles sunt. Multas conscripsi et
rationes et argumentorum in contrarium eversiones, quas tamen in lucem hucus-
que proferre non sum aus us, fortuna ipsius Copernici praeceptoris nostri per-
territus, qui licet sibi apud aliquos immortalem famam paraverit, apud infinitos tamen
[tantus enim est stultorum numerus) ridendus et explodendus prodiit. Auderem pro-
fecto meas cogitationes promere, si plures qualis tu es exstarent, at cum non sint,
hujusmodi negotio supersedebo.

Kepleri responsio haec est:

Literas tuas, vir humanissime, 4. Aug. scriptas 1. Sept. accepi3 quae
quidem gemino me affecere gaudio, primum propter amicitiam tecum ltalo
initam, post propter consensum nostrum in Cosmographia Copernicana. Cum
igitur in calce epistolae humaniter me ad crebras epistolas invitasses, neque
mihi sponte mea stimuli ad boc deessent, facere attamen non potui, quin per
hunc praesentem nobilem juvenem ad tc scriberem. Existimo namque te ab
eo tempore, si otium tibi fuit, libellum meum penitius cognovisse. Inde cupido
me vehemens incessit censurae tuae percipiendae: sic enim soleo, ad quoscun-
que scribo‚ judicia de meis incorrupta efflagitare. Et mihi credas velim, malo
unius cordati censuram, quamvis acrem, quam totius vulgi inconsideratos ap-
plausus. Utinam vero tibi, tali intelligentia praedito, aliud propositum esset!
Nam etsi sapienter tu et occulte proposito exemplari tuae personae mones,
cedendum universali ignorantiae, nec sese temere ingerendum vel opponendum
vulgi doctorum furoribus (qua in re Platonem et Pythagoram, nostros genui-
nos magistros, sequeris), tamen cum hoc seculo primum a Copernico, deinde
a compluribus et doctissimis quoque mathematicorum immanis operis initium
sit factum, neque boc jam porro novum sit, Terram moveri: praestiterit for-
tasse, communibus suffragiis semel impulsum hunc currum continenter ad metam
rapere, ut, quia rationum pondera vulgus minus librat, auctoritatibus illud
magis magisque obruere incipiamus, si forte per fraudem ipsum in cognitio-
nem veritatis perducere queamus. Tua ratione simul laborantes tot iniquis
judiciis socios adjutares‚ dum illi vel solatium caperent ex tuo consensu vel
praesidium ex auctoritate. Non enim tui solum Itali sunt, qui se moveri nisi
sentiant credere non possunt, sed etiam nos hic in Germania non optimam
dogmate isto gratiam inimus. Verum sunt rationes, quibus nos contra has
difficultates muniamus.

Primum, ab illa ingenti hominum multitudine separatus sum, nec uno
actu tot clamorum strepitum haurio. Deinde, qui mihi sunt proximi, vulgus
hominum est, qui cum haec abstrusa, ut aiunt, non capiant, mirantur tamen,

