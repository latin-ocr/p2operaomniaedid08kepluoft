756 Vita ι1011111115 Kepleri.

scopum attingeret ratio a me nondum est inventa. —- Die 18. Dec, 1604 vero
nunciat Fabricio: Ovalitas mea curtat nimis, circulus prolongat nimis, veritas
est in medio, propior tamen ovalitati meae3 omnino quasi via Martis
esset perfecta ellipsis. Sed nihildum circa hanc exploravi. Octobri
demum mense anni 1605 refert, jam, calculo subducto, certum se esse, viam Martis
esse ellipsin.

Redimus ad epistolam d. 4. Julii 1603, in qua Keplerus haec refert de Optica
Fabricio: Optica, quatenus opaca, absolvi; restat ut de usu dicam, id est ut
IV. V, VI. Ptolemaei libros pene totos novis problematis exprimam. Im-
pressa non sunt. Magna difficultas imprimendi erit. Ad haec addit 7. Febr. 4604:
Optica mea jam penitus absolvi ct typos omnes ad 100 sculpsi. Jam deest
occasio imprimendi ante nundinas. Detenta per mensem fuerunt apud Caesa-
rem per negligentiam cubiculariorum. “

Anglus Edmundus Brutius (Bruce) anno 1602. Florentia Keplerum adierat
literis, e quibus apparet, illum dum Pragae versabatur Keplero amicitia conjunctum
fuisse. Nunciat in liis literis, dedisse se prius Patavii literas ad Keplerum, visitasse
. Maginum Bononiae et Prodromum illi „ostendisse“, qui neget se librum hunc 11000-
pisse etc. (cfr. vol. ΙΙ. p. 568.) Duae insuper supersunt epistolae Brutii ad Keplerum
datae anno 1603 (Patavii 21. Aug. et Venetiis ἰ). Nov.) e quibus elucet viri liberum
judicium, longe praestans aequalium plurimorum tenuitatem. In prioribus literis
summa scribit Brutius „laetitia“, quod compertum habeat literis ex Germania acceptis,
Keplerum vivere et salvum esse, „Nam per annum te pro mortuo habui, et literae
meae ad Te missae rursus mihi redditae teque neque Pragae neque usquam inter
homines vivos reperiri. Ergo te obtestor rogoque, ut me certum facias de Tua vale-
tudine tuasque literas Augustam mittas ad Ill. Virum D. Marcum Welserum, meum
amicissimum, ut eas ad mc mittat. Nam si semel tuas literas accipere possim, statim
ad te mandarem quaedam inventa corpuscula naturaliter perfecta, etiam forsan egomet
ipse ad 10 volarem, antequam ad meam patriam reverterer. Nam nullus est in toto
1100 mundo, cum quo libentior conloquar3 nam si scires, quantum et quoties inter
omnes literatos totius Italiac dc te loquutus sim, diceres me non solum tui amatorem,
sed amicum fore. Dixi illis de tua mirabili inventione in arte musica, de observatio-
nibus Martis, tuumque Prodromum multis monstravi, quem omnes laudant reliquosque
tuos libros aride exspectant. Maginus Prodromum a quodam nobili Veneto pro dono
nuperrime accepit, Galilaeus tuum librum habet tuaque inventa tanquam sua suis
auditoribus proponit.“ . . . .

Ex literis datis 5. Nov. apparet, Keplerum respondisse (4. Sept). Brutius repetit,
sperare se Pragam ad Keplerum redire posse „tuo divino consortio gaudere simulque
tua coelestia opera observare“. His subjungit „dubitationes“ suas in astronomia:
1) mundos, opinatur, esse infinitos, 2) Solem vehi velocissime in suo loco eirca axem
suum, 3) motum hunc sequi planetas, qualis sit etiam Terra3 4) stellas fixas Soles
esse „in non minori mundo hoc nostro planetarum‘⁴; 5) aerem esse inter Terram et
stellas3 (5) formam Terrae ad ovalem figuram aceedere3 T) Solis et stellarum lumen
ex eorum motu procedere, planetas vero a 8010 illuminari. „Haec mihi videntur proba-
bilia, scd nunc non est mihi vel tempus vel probandi locus, mihi sat erit, si tuam de
his sententiam elicere possim. Interim quaeso ignosce audaciae meae et mitte has
literas ad tuum vicinum (Wackherum (Β) 01 11ιο11111 31111011111.

Num ad haec responderit Keplcrus necne, nescimus Adscripsit vero d. 5. Apr.
161οε ad 1: Hoc praeambulum obstitit mihi, quo minus essem attentus ad

sequentia, Ad 2, 3, 4; Haec quidem semper tenui, sed modum non semper.

 

