580 Summarium Historiae Astronomiae seculo XVI.

randa est astronomia, quam de integro exaedificanda. Ptolemaeus potuit plerasque ’
veterum hypotheses ad seriem omnis diversitatis motuum, quae sibi ex tantillo ob-
servationum tempore elapso nota erat, satis concinne accommodare, ideo recte et
prudenter eas elegit hypotheses, quae et rationi nostrisque sensibus magis consonae
esse videbantur, et quibus summi ante eum artifices usi fuerant. Cum autem omnium
artificum observationes et coelum ipsum ac mathematica ratio nos convincant, quod
Ptolemaei et communes hypotheses nequaquam ad perpetuam sibique invicem consen-
tientem colligationem et harmoniam rerum coelestium demonstrandam et in tabulas ac
praecepta colligendam sufficiant, necesse fuit, ut D. Praeceptor meus novas hypo-
theses excogitaret, quibus positis tales motuum rationes geometrice et arithmetice bona
consequentia deduceret, quales veteres et Ptolemaeus olim τῳ θειῳ ψυχης ὀμματι in
altum elevati deprehenderunt, qualesque hodie veterum vestigia colligentibus in coelo
esse diligentes observationes edocent. Sic in posterum videbunt studiosi, quem Ptole—
maeus et reliqui veteres auctores usum habeant, quo eos hactenus tanquam ex scholis
exclusos revocent et in pristinum honorem restituant.“ Sub finem epistolae Rheticus,
quasi excusans Copernicum et defendens illum contra suspicionem novitatis studii, sic
loquitur: „Velim te de D. D. meo praeceptore hoc statuere, apud eum nihil prius nec
antiquius esse quicquam, quam vestigiis Ptolemaei ut insistat et veteres sequatur.
Dum autem τα mmmmm, qnae astronomum regunt, et mathematica se cogere intelli-
geret, quaedam praeter voluntatem etiam ut sumeret, satis interim esse putavit, si
eadem arte in eundem scopum cum Ptolemaeo tela sua dirigeret, etiamsi arcum et
tela ex longe alio materiae genere quam ille assumeret. Ceterum, quod alienum est
ab ingenio boni cujuslibet, maxime vero a natura philosophica, ab eo ut qui maxime
abhorret D. Praeceptor meus, tantum abest ut sibi a veterum sententiis, nisi magnis
de causis ac rebus ipsis efflagitantibus, studio quodam novitatis temere discedendum
putarit. Alia est aetas, alia morum gravitas doctrinaeque excellentia, alia denique
ingenii celsitudo animique magnitudo, quam ut tale quid in eum cadere queat, quod
quidem est vel aetatis juvenilis vel ardentium ingeniorum, quac a quolibet vento suis-
que affectibus moventur ac reguntur. Neque vero D. Praeceptor bonorum et docto-
rum virorum judicia unquam abhorrebit, quae subire ultro cogitat.“ —

De opere Copernici haec refert Rheticus: Ὃ1). D. Praeceptor meus sex libros
conscripsit, in quibus ad imitationem Ptolemaei singula μαθηματικως et geometrica
methodo docendo et demonstrando totam astronomiam complexus est. Priores tres
libros perdidici, quarti generalem ideam concepi, reliquorum vero hypotheses primum
animo complexus sum. Quantum ad priores duos attinet, nihil tibi scribendum putavi,
quod doctrina primi mobilis nihil a recepta ratione discedit, nisi quod tabulas decli-
nationum, ascensionum rectarum etc. ita de integro construxit, ut observationibus
omnium aetatum per partem proportionalem accommodari possint. Quae in tertio
libro tradit, tibi dilucide recitabo. — Cum D. Doctor meus Bononiae non tam disci—
pulus, quam adjutor et testis observationum doctissimi viri Dominici Mariae, Romae
autem (c, a. 1500> natus annos plus minus 27 (natum Copernicum referunt d. 19. Febr,
1473) professor mathematum in magna scholasticorum frequentia et corona magnorum
virorum et artificum in hoc doctrinae genere, deinde hic Warmiae suis vacans studiis
summa cura observationes annotasset, elegit eam, quam anno 1525. de spica Virginis
habuit. Constituit autem, eam elongatam fuisse a puncto autumnali 17⁰ 21¹ fer0⁷ cum
ipsius declinationem meridianam 8⁰ 40¹ deprehenderet. Deinde conferens omnes obser-
vationes auctorum cum suis, invenit revolutionem anomaliae seu circuli diversitatis esse
completam nosque nostra aetate, a Timochare usque, in secunda revolutione esse.“
His dicit Rheticus motum medium stellarum fixarum inaequalem, quae tempore Ti—
mocharis aunis 72 per unum gradum progressae fuerint, ab Hipparcho ad Menelaum

 

