1024 ⁴ Vita Joannis Kepleri.

culo convexa in una certa remotione a cava distinguit visibilia et auget“
(tubus Galilaei). —

Eodem anno, quo Optica Kepleri emissa est, elucebat stella illa nova
in Serpentario, quae oculos ut astronomorum ita omnium hominum doc-
torum indoctorumve ad se traxit. Conspecta est a die 2.]12. Octobris anni
1604. usque ad initium anni 1606, quamquam neque primus exortus neque
ultima apparitio certo fuerit constituta. Omnes admiratione capti novi hujus et
mirandi spectaculi explicationem quaerebant rei improvisae, causam efficien-
tem et astrologicam vim et significationem. Keplerum quoque, astronomum
imperatoris, adierunt summi et inferiores, ut diceret sententiam suam, quam
paucis pagellis in publicum emisit brevi post primam apparitionem stellae.
Respondit ad quaestiones de significationibus astrologicis more suo, verbis
usus priorum astrologorum et rem ad joca vertens: „Er bedeutet den Buch-
druckhern grosse Vnruh vnd zimlichen Gewinn, dann fast jeder Theologus,
Philosophus, Medicus vnd Mathematicus wird mit seinen Gedanckhen ans
liecht khommen wollen.“

Gravius et accuratius aggreditur rem in libro latino, quem anno 1606.
in publicum emisit inscriptum: De Stella Nova in Pede Serpentarii.
Undique collectis nunciis de observatione stellae iisque ex arte examinatis et
ponderatis, suas ipsius observationes accuratissimas subjungit comparatque cum
illis indeque colligit stellae novae longitudinem 170 40‘ s, latitudinem 1Ο 56‘
sept„ „paulo minorem, ob refractionem in altitudine 19⁰“. Ad observationes
Fabricii haec annotat, quibus ea quae snpra retulinus de usu familiari Kep—
leri et pastoris Frisii supplemus: „Vir equidem talis in astronomicis, penes
quem post exstinctam cum auctore Braheo diligentiam observandi coelestia
omnis in observando stat auctoritas, quam palmam illi quantum ad me, qui
confuso visu multum impedior, cedo libenter. Adde etiam in rimandis plane-
tarum motihus sagacissimum ingenium inque contemplando studium indefes-
sum. Quod astrologica attinet equidem fateor, virum illuni auctoritati vete-
rum et cupiditati praedictionum, ubi haec duo conspirant, alicubi succumbere
et quodam quasi enthusiasmo praeter rationem abripi3 verum ista cum ingenti
doctorum virorum turba communia habet.“

Illis quas modo diximus observationibus et comparatione suarum cum
aliis astronomum se praebet Keplerus non modo imbutum praeceptis astro-
nomiae practicae, sed etiam cautum, sincerum liberumque omni opinione
praejudicata, Eundem se praebet in iis quae sequuntur, diligentissime inqui—
rens loca planetarum circa tempus quo primum illuxit nova stella et loca
stellarum fixarum in constellationibus Serpentarii, Serpentis et Scorpionis,
qualia a Ptolemaeo et Tychone prodita sunt, quamquam ipsi quoque sicut
Tychoni instrumenta quibus utebantur imperfecta loca stellarum ad gradus
tantum integros et graduum minuta exhibuerunt.

Ex iis quae liic et postea affert ex libris astronomicis, uberrima Kepleri
elucet lectionis copia. Non tantum Ptolemaeum et Copernicum et Tychonem
penitissime novit, sed etiam graecorum latinorumque (cum veterum tum recen-
tiorum) scripta diligenter perscrutatus est, ut Aratum, Avienum, Firmicum, Mani-
lium aliosque multos, Similiter in sequentibus capitibus doctissimum se praebet
et versatissimum scrutatorem librorum philosophicorum et poeticorum, cum
disserit de distantia, luce, magnitudine stellae novae atque vel testes adducit
vel refutandos censet Aristotelem, Plutarchum, Plinium, Jul. Caes. Scalige-
rum, Virgilium, Pontanum, Weidnerum, quorum dicta etiam discutit in capi-

 

