Kepleri literarum studia et doctrina. 1017

me hac vice factum esse minime), haec metaphysicae scientiae pars denique
illustrior et locupletior omnibusque numeris absolutior constitui possit.“

Eas quas modo retulimus Kepleri opiniones non praetermittendas esse
existimavimus, Qui enim viri vere magni vitam vult conscribere, ei ne in-
firmitates quidem atque errores ejus licet silentio praeterire, majora enim sunt
ejus merita, quam quae illarum commemoratione eleventur. Ceterum admone-
mus lectores conclusionis quarti libri a nobis ‘citatae, ubi experimenta
tantum se ait proferre neque cupere, ut tanquam opus plane perfectum „lima
liberrima rationis censum& examinentur. Quae experimenta arctissime con-
juncta sunt cum cunctis Kepleri studiis in astrologiam impensis. Quum enim
non solum muneris ers esset, eam exercere, sed etiam saepe, qt aut res ad
vitam necessarias sibi compararet aut amicorum vel fautorum alicui gratum
faceret, ad eam confugere cogeretur, semper, quo magis tolerabilem hanc,
quam vitare non posset, occupationem sibi faceret, in eo elaborabat, ut astro-
logiam multis erroribus purgaret et rationalibus finibus circumscriberet et in
philosophicam quandam formam redigeret. Accedit quod studia philosophica,
quae illo tempore vigebant, semper circa ejusmodi subtilitates versabantur, et
quod rerum naturalium scientia etiam tum quodammodo in incunabulis erat.
Et petrificationes quidem tum naturae lusus censebant esse, aut cum partubus
monstruosis vel vitiis corporalibus ex matris gravidae imaginatione ortis com-
parabant. Vel homines nequaquam fatui tempestates et procellas a magis et
mulieribus veneficis conflari credebant, neque Keplerus ipse aliorum auctori-
tati fldem habens dubitat, quin lapilli in hiatus montium aut lacus montanos
conjecti iu iis locis tempestates concitent. Vapores autem ex terra orientes et
nebulae a montibus pendentes et alia ejusmodi sudor quidam terrae existima-
bantur. Bestiolas infimi generis in pelle aliorum animalium degentes et plantas
parasiticas inexplicabili quadam vi generabili naturae putabant procreari, eadem-
que ratione monstrorum marinorum velut balaenarum et serpentium marino-
rum originem explicandam esse. Qui Uardani, Portae, J. C. Scaligeri alio-
rumque opera legerit, ei non mirandum videbitur, si Keplerus, qnippe qui
neque haberet, unde verum disceret, neque ipse eas res perscrutari posset, et
ipse talibus erroribus implicitus eosque argumentis philosophicis confirmare
conatus est. Si praeterea reputaveris, quantopere Keplerus ingenii lusui in-
dulgere et ubique analogias indagare solitus sit, satis dictum videatur ad ex·-
plicandam et partim excusandam earum opinionum novitatem, quae sub finem
quarti et initio quinti libri perscribuntur.⁴

Ceterum magnopere erraverit, qui credat, easdem quae in quarto libro
etiam in ultimo Harmoniae libro quaestiones contineri. Hic enim Keplerus
muudi harmoniam animo suo observans, quam inde a Prodromi sui conscrip-
tione non omiserat, sed in omnibus operibus astronomicis posterioribus tan-
quam summum studiorum suorum finem primo loco posuerat, astronomiae usus
adminiculis proportiones motuum et distantiarum planetarum, quas observatio-
nibus computaverat, cum harmoniis musicalibus comparando consequi studet.
Quem ad finem quamquam ne hac quidem ria pervenit (neque enim id om-
nino perfici posse videtur), tamen mirum tulit laboris praemium3 nam per haec
studia immortalem suam tertiam legem invenit, quae proportiones illas simpli-
cissime exprimit et Newtonii de gravitatione doctrinae quasi fundamentum pu-
tanda. est. Rejicit in illo libro Keplerus sententiam ab ipso propositam, quam
diu veram existimaverat, ad corpora regularia ratus referendas esse planeta—
rum orbitas, numerum autem eorum etiamtum ex illis censet pendere. Contra

