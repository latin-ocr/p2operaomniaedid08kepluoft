1618. 859

dictione mihi hoc dicere, „cetera, de quibus rogasti, rectius per schedulam
expedientur, quam post abitum tuum proxima occasione mittam“*). Hinc ego
spem concepi, sore ut Dign. Tua scriberet Ι), M. Hizlero, rogavique ipsum
semel atque iterum, nihilne abs Dign. Tua literarum accepisset, quibus mei
fieret mentio? Cum igitur nihil tale acciperet M. Hizlerus, ex hoc Dign.
Tuae silentio conjeci, Dign. Tuam propterea abstinuisse, quia si quid etiam
scribendum esset ad D. Hizlerum de hoc exclusionis negotio, id mihi adver-
sum eoque ingratum futurum existimaverit, quia sc. videbat ex mea scheda
Tubingae ad se missa, me nolle depelli ab exceptione mea contra librum Cou-
cordiae. Perpeude occasionem querelae et cognosce obsecro, illam immode-
stam non fuisse, nec petiisse literas quasi ad me ipsum exarandas, sed pro-
fectam esse ex auimo saucio, propterea quod spe excidi intercessionis.

Quod igitur dolere te ais, quod auxiliatorem excipiam verbis acerbissi-
mis: acerbitatem ego nullam recognosco, quae directa sit in R. Dign. Tuam,
at talem omnino acerbitatem fateor, qua animi mei dolor exprimatur, con-
ceptus ex ratihabitione hujus meae exclusionis. Si falsa imputavi, non renuo
plecti3 sin vera, quod scilicet theologi, qui formulae concordiae subscribunt,
saciant ex S. Coena tesseram particularissimae illius confessionis, quae est
comprehensa iu libro Concordiae, illa equidem theologis, qui se recte facere
arbitrantur, acerbitas aut exprobratio videri non debet, aut si acerbitas ipsis
videtur, possunt eam ipsi mitigare, concedentes mihi beneficium illud, quo
gaudent plerique laicorum simplicium, qui non jubentur subscribere. Quid
pecco prae illis? Stultescere oportet, inquis. Facio, quoties ad sacra me
compono, valedico omni acumini humani ingenii. Cur non ut simplex laicus
recipior? Si boc theologis movet suspicionem, quod recuso subscribere, quod
non facit simplex laicus: theologi mihi prius suspicionem movent, quod me
jubent subscribere, cum non jubeant laicum simplicem. Simplicitas non per·-
mittitur ei, a quo judicium requiritur, quod ille testetur subscribendo. Sub-
scriptio praesupponit comprobationem omnium et singulorum, quae suntin
libro perscripta. Atqui multa sunt non directe dogmatica, quae non opus
est subscribere nisi illum, qui concionabitur populo, ut caveatur schisma in
ecclesia. Sunt etiam plurima, in quibus dubia est constructio, dubiae parti-
culae relativae3 de quibus si quaeram, curiosus habeor, si non quaeram, ig-
noro, qui igitur subscribam. Collegi talium dubiorum 60 ex articulo de per-
sona Christi. Non impedit: me haec ignorantia, quominus bona conscientia
possim communicare, cum sufficiant verba Christi Bibliorum brevia et pauca
numero: at impedit me, ut non debeam subscribere, ut ne videar auctoritati
potius subscribere quarn veritati.

ψ Celebrat R. Dign. Tua κατα &som meam in astronomia cognitionem, ut
κατ’ ἄρσιν theologiam mihi neget. Utinam etiam illius oblivisceremini; nam
videtur illa vobis incentivi loco esse ad me suspectum faciendum. „Quare
non vult subscribere? Nimirum quia astronomicas subtilitates in theologia
quaerit.“ Obsecro parcite vobis ipsis, ne insontem hic curn exclusione punia-
tis. Non subtilitas est ingenii, sed aestimatio charitatis fraternae (in qua
nulli parcendum est acumini), quod eos, qui cum antiquitate loquuntur et
argumentantur (quid enim cum antiquitate sentiat quisque, Deus καρδιογνωστης
judicet), damnare nolo, sed illos potius loquendo imitari, quam formulam con-

ἢ His Hafenrefferus adscripsit: ego exspectavi ipsius literas, ne novarum scriptio-
num initium facerem.

